
2.

* Sistema d'alimentació ininterrompuda (SAI)

Els equips informàtics necessiten energia elèctrica per a funcionar.

* La situació idònia és aquella en què la companyia elèctrica ens ofereix corrent altern a 230 V que oscil·la a 50 Hz; però no sempre és així.

* Un ordinador pot tolerar lleugeres diferències respecte als seus requeriments d'alimentació, però una diferència important fa que la font d'alimentació falli.

* I això pot causar tota una sèrie de problemes de funcionament al nostre equip.

Un SAI és un dispositiu amb un maquinari i programari propis que, connectat entre el nostre sistema i la xarxa elèctrica, ens evitarà alguns problemes quan l'alimentació falli:

* Els processos en funcionament no s'aturaran.

* Els usuaris del nostre sistema no veuran interrompudes les seves tasques.

* El maquinari no patirà.

* No es perdran dades a causa d'una aturada inesperada del sistema.

2.1 Característiques bàsiques

Un sistema d'alimentació ininterrompuda (SAI) ens protegeix dels problemes elèctrics més habituals en la xarxa:

* Soroll en la línia.

* Pujades de tensió i crestes de tensió, quan el voltatge de la línia és més alt
del que hauria de ser.

* Baixades de tensió, quan el voltatge de la línia és inferior al que hauria de
ser.

* Interrupció elèctrica total, quan no hi ha senyal elèctric (tall de corrent).

* Diferències de freqüència, quan les freqüències del senyal són diferents dels
50 Hz esperats.

Davant aquests problemes, el SAI adapta el senyal elèctric que rep al que espera el nostre equip.

* És a dir, el SAI compensa les baixades de tensió, retalla les crestes, atenua el soroll i manté durant un cert temps el subministrament elèctric en cas d'un tall del senyal.

* De fet, cada problema deriva en una solució electrònica diferent, i els SAI més complexos les acostumen a incloure totes.

38

Els supressors són dispositius relativament econòmics.

2.1.1 Supressors de crestes

Els supressors de crestes actuen bàsicament com un fusible entre la línia elèctrica i els equips que volem protegir; per a això, eliminen les crestes de corrent i les pujades de tensió.

* El que no fan, però, és mantenir l'alimentació quan es pateix una baixada de tensió o un tall elèctric.

Quan es produeix una cresta de tensió (voltatge) o de corrent, el supressor de crestes, situat entre la línia elèctrica i el nostre equip, elimina la cresta i manté estable el nivell de voltatge i d'intensitat del senyal que ens arriba.

Es tracta d'un nivell bàsic de protecció que hauria d'incloure, mínimament, qualsevol aparell electrònic car.

* Fixeu-vos que aquesta protecció s'aplica a d'altres camps, a més de l'alimentació elèctrica.

* Per exemple, es poden trobar supressors de crestes per a línies de telèfon, connexions RS-232 (sèrie) i connexions paral·leles.

* Fixeu-vos, també, que cal protegir tots els dispositius connectats a l'ordinador.

* Si posem un supressor de crestes a l'ordinador, però no a la impressora, llavors un pic de corrent a la impressora podria derivar cap a l'ordinador.

Un aspecte important dels supressors de crestes és que s'han de substituir si absorbeixen una cresta gran.

* Llevat dels fusibles, la majoria de supressors es basen en components anomenats varistors.

* La seva tecnologia es basa en la utilització de metall-òxid (MOV), dissenyat per a l'absorció de crestes i que es degrada quan en rep una.

* El problema dels supressors barats és que no avisen quan el varistor ha quedat “fregit”, de manera que el sistema pot acabar sense protecció, i nosaltres, amb un fals sentiment de seguretat.

* Per això, els millors supressors disposen d'indicadors que ens mostren en tot moment el seu estat de funcionament.

2.1.2 Adaptadors de línia

Els adaptadors de línia tenen dues funcions bàsiques: protegir dels talls de corrent de durada molt curta, de mil·lisegons (microtalls), i ﬁltrar el soroll elèctric que ens arriba amb les línies de corrent altern (xarxa elèctrica), que poden degradar la font d'alimentació i fer que falli prematurament.

En la ﬁgura 2.1, veiem com hauria de ser, idealment, el senyal d'entrada (ona sinusoïdal) i com pot arribar a ser en realitat (amb microtalls o soroll).

39

En general, la majoria dels adaptadors de línia que trobem en el mercat també inclouen un supressor de crestes de tensió.

SAI, UPS

Alguns del models de SAI que hi ha en l'actualitat en el mercat porten les sigles UPS (uninterruptible power supplies).

* UPS és SAI en anglès.

Figura 2.1.

* Possibles alteracions d'un senyal elèctric

![fp_smx_m01_u1_pdfindex_p39_block83_72.png](../../../assets/img/0221-muntatge-i-manteniment-d-equips/fp_smx_m01_u1_pdfindex_p39_block83_72.png) Hi ha tres gràﬁques.

* La primera gràﬁca és una ona sinusoïdal perfecta.

* La segona té un microtall (espai de temps entre mitja ona i mitja ona, per exemple) i la tercera és soroll (senyal alterat, amb algun pic, per exemple).

Principalment, es fan servir amb dispositius electrònics de precisió, com equips d'electromedicina, equipaments de laboratori o servidors crítics, que requereixen que el senyal elèctric sigui ﬁable per a reduir al màxim la possibilitat d'una pèrdua de dades.

En eliminar microtalls i sorolls en la línia, els adaptadors de línia asseguren un senyal elèctric molt estable.

* Per això són idonis per a equipament crític, com a servidors i per a aparells d'electromedicina.

La instal·lació és molt senzilla: només cal connectar-los a la presa de corrent i connectar l'equip que volem protegir a un dels connectors de sortida de l'adaptador.

A l'hora de triar l'adaptador adequat a les nostres necessitats, hem de tenir en compte el següent:

* Valor de potència que necessita el nostre equipament per a treballar.

* Voltatge d'entrada (voltatge de la línia elèctrica).

* Voltatge de sortida (voltatge que necessita el nostre equip).

Un altre criteri serà el nombre de dispositius que volem protegir.

* Alguns adaptadors de línia porten molts endolls que permeten connectar més d'un dispositiu -de baixa potència-, com ara l'ordinador, la impressora, etc.

A més, hi ha d'altres funcions que ens poden resultar interessants; per exemple, alguns adaptadors converteixen la freqüència del senyal de 50 Hz a 60 Hz.

2.1.3 Sistemes d'alimentació ininterrompuda

Els sistemes d'alimentació ininterrompuda permeten que l'equipament continuï treballant quan es produeix un tall en el senyal elèctric.

40

En l'apartat “Dimensionament i càlcul dels SAI”, veureu com es calcula aproximadament aquest temps de funcionament autònom.

Per això, cal que instal·lem el sistema d'alimentació ininterrompuda (SAI) entre la línia elèctrica i el nostre equip.

* En cas que hi hagués un tall en el subministrament elèctric de la xarxa, el SAI s'encarregaria de l'alimentació (senyal elèctric) que requereix el nostre equip per a continuar treballant i evitar la pèrdua de dades i altres desperfectes.

Un SAI funciona com una font d'alimentació alternativa que s'activa en el moment en què hi ha un tall de corrent, i alimenta de manera ininterrompuda l'equipament.

* El temps que pot proporcionar alimentació és limitat, però suﬁcient per a tancar l'ordinador amb seguretat.

Els SAI consten d'una bateria interna de gran capacitat i d'un sistema anomenat ondulador, que transforma el senyal de corrent continu generat per la bateria en corrent altern de 220 V i 50 Hz que requereixen els nostres equips.

Cada SAI, en funció de les seves característiques i dels dispositius que té connectats, podrà subministrar alimentació al nostre equip durant un temps determinat.

2.2 Tipus de SAI

En el mercat trobem dos tipus de SAI: els SAI en línia o online i els SAI fora de línia o oﬄine.

Un SAI fora de línia alimenta l'equipament que du connectat fent-hi arribar directament el senyal de la xarxa elèctrica.

* En el moment en què detecta un problema, molt ràpidament (en menys de cinc mil·lisegons) passa a alimentar l'equipament amb el senyal elèctric que ell mateix produeix.

Per contra, un SAI en línia sempre alimenta l'equipament connectat amb el senyal elèctric generat per la bateria interna i, mentrestant, recarrega contínuament aquesta bateria amb el senyal que li arriba de la xarxa elèctrica.

* Això permet que no hi hagi temps de transferència entre les fonts del senyal elèctric, i fa que el senyal que ofereix el SAI sigui molt estable.

Els SAI fora de línia són més barats i, per això, són els més emprats per usuaris particulars o petites empreses.

* Els SAI en línia són més cars, però com que ens asseguren un senyal elèctric molt estable, s'usen amb equipaments en què l'estabilitat del senyal pot ser un factor crític, com servidors, equipaments d'electromedicina, equipaments d'entitats bancàries, etc.

41

SPS SAI fora de línia

De vegades, trobarem que els SAI fora de línia també se'ls anomena SPS (standby power supply, sistema d'alimentació autònoma).

* Això és perquè es considera que un SAI fora de línia no és un veritable SAI; ja que, en tenir un temps de transferència curt, l'alimentació que dóna no és completament ininterrompuda.

SAI line interactive

Són SAI que incorporen més funcionalitats que un SAI fora de línia, com la supressió de crestes, el ﬁltratge de sorolls i la compensació de voltatge.

* A més, tenen una resposta més ràpida als talls de corrent.

* Per tot això, es consideren superiors als SAI fora de línia, però encara no tan bons com els SAI en línia, ja que continuen tenint un cert temps de transferència.

2.2.1 SAI fora de línia

Un circuit SAI fora de línia és el circuit en què veiem com el corrent elèctric ﬂueix per la línia contínua, directament del senyal de la xarxa elèctrica; i, en cas d'alguna interrupció en el subministrament de corrent, la bateria i l'ondulador s'activen per a generar senyal elèctric.

![fp_smx_m01_u1_pdfindex_p41_block439_159.png](../../../assets/img/0221-muntatge-i-manteniment-d-equips/fp_smx_m01_u1_pdfindex_p41_block439_159.png) Alguns models de SAI fora de línia

En aquests tipus de SAI, el senyal elèctric arriba directament des de la xarxa elèctrica.

* Com es mostra en la ﬁgura 2.2, en el moment en què hi ha alguna interrupció en el subministrament elèctric, la bateria i l'ondulador s'activen per a continuar subministrant el senyal elèctric.

Figura 2.2.

* Esquema de SAI fora de línia

![fp_smx_m01_u1_pdfindex_p41_block56_298.png](../../../assets/img/0221-muntatge-i-manteniment-d-equips/fp_smx_m01_u1_pdfindex_p41_block56_298.png) Durant els moments (mil·lisegons) en què es fa el canvi entre el senyal elèctric provinent de la xarxa elèctrica i el senyal provinent de la bateria, es produeix una alteració en el senyal que el SAI subministra.

* Aquest és el desavantatge més gran d'aquests tipus de SAI.

* Per això, com més petit és aquest temps (anomenat temps de transferència), de més qualitat es considera el SAI.

Els SAI fora de línia proporcionen alimentació amb el senyal de la xarxa elèctrica, i quan hi ha un tall de corrent proporcionen alimentació amb les seves bateries internes.

* Això provoca una petita alteració del senyal de sortida en el moment del canvi.

* El temps de durada d'aquesta alteració s'anomena temps de transferència.

Un SAI típic té un temps de transferència d'uns 4 ms (mil·lisegons).

* Tenint en compte que la majoria d'ordinadors toleren temps de transferència d'uns 100 ms, semblaria que amb un SAI d'aquest tipus ja ens podem quedar tranquils.

* Però no és exactament així: encara que el nostre ordinador continuï funcionant, les alteracions en els senyals durant el temps de transferència poden provocar danys en els circuits i, per tant, com més els minimitzem, millor.

* Per això, a l'hora de triar un SAI, haurem de tenir en compte com a factor important el temps de transferència.

Altres característiques a tenir en compte són les funcionalitats addicionals que

42

Circuit SAI en línia

Veiem com el corrent elèctric ﬂueix per la línia contínua i subministra sempre el senyal elèctric de les seves bateries.

* En cas d'una cresta en el senyal d'entrada, passarà pel camí alternatiu (línia discontínua).

ens ofereixi el SAI.

* Molts SAI incorporen, per exemple, condicionadors de línia o supressors de crestes.

* Tot el que ens pugui assegurar una estabilitat i qualitat millors del senyal serà un valor afegit del nostre SAI.

2.2.2 SAI en línia

Un SAI en línia subministra sempre el senyal elèctric de les seves bateries i, amb això, aconsegueix no tenir temps de transferència i donar un senyal sense alteracions de manera continuada.

Com podem veure en la ﬁgura 2.3, l'alimentació que dóna el SAI prové de les bateries.

* Com que les bateries donen corrent continu, cal un ondulador per a convertir aquest senyal en corrent altern.

* També veiem com les bateries es carreguen constantment amb el senyal elèctric de la xarxa.

* En cas d'una cresta en el senyal d'entrada, aquest seguirà un camí alternatiu (camí puntejat), i passarà per un supressor de crestes i un ﬁltre.

* Així evitarà danys al SAI.

![fp_smx_m01_u1_pdfindex_p42_block42_318.png](../../../assets/img/0221-muntatge-i-manteniment-d-equips/fp_smx_m01_u1_pdfindex_p42_block42_318.png) Exemple de SAI en línia

Els SAI en línia donen un senyal elèctric ﬁable sense alteracions en el moment en què hi ha un tall de corrent.

* El senyal que donen sempre prové de les seves bateries, que es recarreguen contínuament.

Figura 2.3.

* Esquema de SAI en línia

![fp_smx_m01_u1_pdfindex_p42_block170_441.png](../../../assets/img/0221-muntatge-i-manteniment-d-equips/fp_smx_m01_u1_pdfindex_p42_block170_441.png) Els SAI en línia, però, també tenen alguns desavantatges: com que el seu disseny és més complex, són més cars i, per a donar permanentment senyal de la seva bateria i transformar-lo amb l'ondulador, aquests dispositius han de consumir més energia, i generen més calor.

2.3 Dimensionament i càlcul dels SAI

Típicament, un SAI té un valor VA (volt amperes) que indica el màxim nombre de volts × amperes que pot subministrar.

* El valor VA no és el mateix que la potència (en watts) que lliura el SAI.

* Això seria així si la càrrega fos només resistiva, o el

43

Voltatge i corrent

Són característiques del senyal elèctric que necessita el nostre dispositiu per a funcionar.

* Apareixen indicats amb un nombre i la lletra V en el cas de voltatge -per exemple, 230 V-, i amb un nombre i la lletra A en el cas dels amperes -per exemple, 1,5 A.

circuit fos de corrent continu i no de corrent altern.

* Els ordinadors no són solament resistius.

Si la demanda de VA és superior a la que pot donar el SAI (valor nominal VA), aquest podria deixar de funcionar.

* Per això, a la pràctica, el millor és que els dispositius que connectem al SAI no li demanin més del 75% del seu valor de VA nominal.

Per a calcular el valor de VA del SAI que necessitem, haurem de seguir els passos següents:

1.

* Obtenir els detalls de consum de l'equipament que hem de connectar.

* Aquests
detalls solen aparèixer en una placa o etiqueta a la part posterior dels dispositius.

* Quan els valors que apareguin siguin voltatge i corrent, cal multiplicar-los tots dos per a obtenir el valor VA.

* Per exemple: 230 volts a 1,5 amperes = 230 × 1,5 = 345 VA.

* Si el que apareix són els watts, cal dividir aquest valor per 0,7.

* Per exemple: 80 watts = 80 / 0,7 = 114,3 VA.

Consum de VA

A l'hora de calcular el consum de VA d'un dispositiu, hem de triar els valors de voltatge i corrent indicats en l'etiqueta d'entrada (input) del nostre dispositiu.

* En alguns casos, aquestes dades les trobem en l'etiqueta del transformador amb què connectem el nostre equipament a la xarxa elèctrica.

En cas que es mostri un rang o diversos valors de volts possibles, agafarem el que correspongui al subministrament de la nostra xarxa elèctrica: per exemple, si apareix 100 240 V, agafarem 230 V.

En cas que mostri més d'un valor d'amperes possible, agafarem el més gran: per exemple, si apareix 1,5 A i 0,8 A triarem 1,5 A.

2.

* Un cop determinats els VA requerits per cada dispositiu a connectar, cal sumar
tots aquests valors.

* Per exemple, sin tenim un ordinador a 100 VA, una pantalla amb 50 VA i un gravador de DVD extern a 100 VA, el càcul total de VA serà 100 + 50 + 100 = 250 VA.

* També hem de tenir en compte si és possible que, en el futur, hi connectem algun dispositiu addicional.

* Si és així, cal afegir els VA de consum del futur dispositiu.

* Amb la suma total obtenim les necessitats en VA de tot el nostre equipament.

3.

* Hem de triar un SAI que ens doni un valor VA superior als VA que requereix el
nostre equipament.

* Es recomana tenir sempre un marge de seguretat, i que els VA requerits no representin més d'un 75% del que ens pot oferir el SAI.

* Per exemple, si els requeriments del nostre equipament són de 250 VA, es podria instal·lar un SAI que oferís almenys 250 / 0,75 = 333 VA.

* D'aquesta manera, 250 seria el 75% del que ens pot arribar a donar el SAI.

Consum de les impressores làser

Normalment, les impressores làser no necessiten un SAI (sempre es podrà reenviar un document a imprimir si aquest s'ha perdut).

En cas que ho necessitessin, hem de tenir en compte que els valors de voltatge i intensitat (amperes) que apareixen en l'etiqueta posterior de la impressora es refereixen al consum en funcionament.

* Però, en el moment d'engegar, el consum de la impressora s'incrementarà considerablement.

44

Exemple de càlcul

Per exemple, si el nostre equipament requereix 1.000 VA i comprem un SAI de 3.100 VA que té un temps d'alimentació autònoma de vint minuts, com que hem connectat equips amb menys consum, el temps d'alimentació autònoma pot arribar a ser de noranta-tres minuts.

Ampliació del temps d'alimentació autònoma

Si volem un temps d'alimentació autònoma (sense connexió en xarxa elèctrica) més gran, hem de triar un SAI més gran (amb capacitat de subministrar més VA) o bé connectar menys equips al SAI.

Per exemple, si els valors que apareixen en l'etiqueta (valors en funcionament) són de 230 V i 2 A (per tant, requereix 460 VA), podria ser que en el moment d'escalfament aquests requeriments s'incrementessin ﬁns a 4 A (920 VA).

* En aquest cas, caldria calcular els VA del SAI tenint en compte que la impressora pot arribar a demanar el valor màxim de VA, és a dir, 920 VA.

Val a dir que, si comprem un SAI sobredimensionat (amb més VA dels que necessita el nostre equipament), podria semblar que llencem els diners.

* Però aixó no és així perquè un SAI sobredimensionat ens dóna un temps més gran d'alimentació autònoma en cas de tall de corrent.

Sobredimendionant el SAI aconseguim que, en cas d'aturada del senyal elèctric de la xarxa, pugui subministrar senyal elèctric durant més temps.

El càlcul del temps extra es pot fer aproximadament a partir de les indicacions següents:

1.

* Dividim el valor VA del SAI entre el valor VA de consum total dels dispositius
connectats al SAI.

* Per exemple, si els dispositius consumeixen 375 VA i el SAI és de 1.100 VA:

1.100 VA / 375 VA = 2,9333

Seguint la taula 2.1, obteniu el factor multiplicador.

Taula 2.1 - Factors multiplicadors per al càlcul de temps d'alimentació autònoma dels SAI

Valor mínim del quocient Valor màxim del quocient Factor multiplicador

0 1,3 El SAI no és prou sobredimensionat per a donar un temps extra.

1,3 3 1,3

3 en endavant 1,5

Seguint el nostre exemple, el factor multiplicador per a 2,9333 és d'1,3.

2.

* El temps de funcionament autònom ampliat serà igual al temps d'alimentació
autònoma nominal del SAI pel quocient de consum pel factor multiplicador

* Seguint el nostre exemple, si el temps d'alimentació autònoma és de deu minuts, el temps d'alimentació autònoma ampliat serà: 10 × 2,9333 × 1,3 = 38,129 minuts.

Per a triar un SAI, cal tenir en compte els problemes més habituals en la xarxa elèctrica

* A vegades els talls de corrent no duren més de cinc minuts, però n'hi ha molts

* En aquest cas, es pot triar un SAI amb valor VA proper (lleugerament superior) al VA que requereix el nostre equipament

* En altres casos, els talls es produeixen molt rarament, però poden durar més de mitja hora

* En aquests casos, interessa triar un SAI que tingui un valor VA molt superior als requeriments en VA del nostre equipament, perquè així pugui donar alimentació durant més temps.

No considereu que els requeriments de VA d'un equip (impressora, monitor, ordinador) són proporcionals a la seva potència de càlcul

* A vegades, els equipaments antics consumeixen més potència (VA) que els dispositius nous

* De fet, generalment, a causa de les millores tecnològiques en l'estalvi energètic, com més potent és un ordinador actual, menys consumeix respecte als de generacions anteriors.

2.4 Connexió de dispositius al SAI

A la part posterior del SAI hi ha tots els connectors

* Podem trobar ﬁns a tres tipus de connexions diferents: connexions elèctriques, connexions per a xarxa i connexions per a consola (de control)

* Les podeu identiﬁcar en la ﬁgura 2.4.

Els SAI tenen connectors elèctrics per a connectar els dispositius que alimenta, connectors de xarxa per a connectar les línies telefòniques o de xarxa que volem protegir i connectors sèrie (o USB) per a connectar localment un ordinador de control com a consola del SAI.

Les connexions elèctriques connecten el SAI a la xarxa elèctrica (connector d'entrada) i a l'equipament al qual dóna alimentació (connectors de sortida)

* El nombre de connectors de sortida limita el nombre de dispositius que podrem connectar al nostre SAI.

* Normalment, els SAI més econòmics (barats) porten menys connectors de sortida que els SAI de gamma alta (els més cars).

Figura 2.4 - Connectors del SAI

![fp_smx_m01_u1_pdfindex_p45_block56_439.png](../../../assets/img/0221-muntatge-i-manteniment-d-equips/fp_smx_m01_u1_pdfindex_p45_block56_439.png) Els SAI tenen tres tipus de connexió: connexions elèctriques, connexions per a xarxa i connexions per a consola (de control).

Hi ha alguns dispositius d'entrada/sortida, com ara impressores o escàners, que no necessiten una protecció d'alimentació ininterrompuda.

* Si endolléssim aquest tipus de perifèrics al SAI estaríem reduint el temps d'alimentació en cas de tall de corrent per als dispositius crítics.

Com que aquests dispositius necessiten protecció de sorolls de línia i de crestes de tensió, hauríem d'instal·lar el seu propi supressor de crestes.

* Per a solucionar això, molts SAI tenen connectors de derivació.

* Aquests connectors donen un senyal ﬁltrat i condicionat, però no alimentat per la bateria en cas de tall de corrent.

Els models de SAI més complets també porten protecció de ﬁltratge de soroll i supressió de crestes per a les línies de xarxa (Ethernet) i per a la línia del mòdem (línia telefònica).

46

Crestes de voltatge en línies telefòniques i de xarxa

Qualsevol cable de coure és susceptible de transmetre una cresta de voltatge (com les provocades per un llamp).

* És per això que, a part de la protecció als cables d'alimentació, també cal tenir en compte els cables telefònics o de xarxa que arriben als nostres equips.

* Aquests cables són especialment susceptibles a aquest tipus d'alteracions perquè tenen tiratges molt llargs a l'exterior dels ediﬁcis.

Si no estigués protegit, una cresta de voltatge podria arribar per la línia telefònica ﬁns a casa i malmetre el mòdem o dispositiu de comunicacions (encaminador o router), i possiblement la placa mare o d'altres components.

* Per això, si disposem d'un mòdem o dispositiu de comunicacions, cal protegir-lo d'alteracions del voltatge de la línia.

Les connexions de control permeten connectar el nostre ordinador al SAI per a programar-ne el funcionament i per a supervisar-ne l'estat.

* Solen ser connectors en sèrie o USB, encara que en alguns casos també podem trobar una connexió de xarxa, que ens permetrà conﬁgurar i controlar el SAI remotament.

2.5 Control i automatització del SAI

Els SAI, depenent del model, ofereixen un programari més o menys complex que ens permet gestionar-ne i controlar-ne el funcionament.

* Quan volem supervisar els paràmetres (nivell de tensió, temperatura, estat de la bateria, etc.) que ens indiquen si el SAI funciona correctament, estem accedint en mode de control.

També podem programar el funcionament del SAI en cas d'un tall de corrent.

* En aquest cas estarem accedint en mode d'automatització.

El SAI disposa d'utilitats de programari per a controlar el seu estat de funcionament i programar el tancament automatitzat en cas de tall de corrent.

* Aquestes utilitats es poden fer servir des d'un ordinador connectat al SAI mitjançat el port en sèrie.

Tant si volem accedir per a fer tasques de control, com si volem accedir per a fer tasques d'automatització, hem de connectar el SAI al nostre ordinador mitjançat un cable que vagi d'algun dels connectors de control del SAI (port en sèrie, port USB) ﬁns al port corresponent de l'ordinador.

* I executarem, en el nostre ordinador, alguna de les utilitats (programari) que ens permet comunicar-nos amb el SAI i enviar-hi ordres.

En cas que ens connectem al SAI mitjançat una xarxa, tant el SAI com el nostre ordinador han d'estar connectats correctament a la xarxa i conﬁgurats de tal manera que es puguin “veure”.

La majoria de SAI vénen amb el seu propi programari.

* Si a la caixa del SAI no hi ha un CD amb el programari, consulteu la pàgina web del fabricant per veure si el programari del vostre model hi és disponible.

* A vegades, ﬁns i tot és recomanable, encara que tingueu el CD, que baixeu el programa del web.

* D'aquesta manera, us assegureu que teniu la darrera versió.

47

Es recomana que es faci servir APCUPSD per a gestionar SAI de la marca APC, i NUT per a gestionar qualsevol altre model de SAI.

Per a conﬁgurar la funcionalitat d'aturada, hem de fer servir el programari d'automatització que hàgim triat per gestionar el nostre SAI.

A banda del programari del fabricant, tant les distribucions Linux com les darreres versions del Windows porten una sèrie d'utilitats per a conﬁgurar el SAI.

Podeu accedir al Windows per mitjà del tauler de control, a Opcions d'energia.

En el Linux hi ha algunes aplicacions (per exemple, Network UPS Tools, NUT) que s'instal·len com un servei (amb un dimoni) i permeten connectar-se amb molts models de SAI que hi ha en el mercat i controlar-ne i programar-ne el funcionament.

2.5.1 Programari per al SAI

Hi ha una gran varietat d'aplicacions per al control del SAI.

* D'una banda, trobem el programari ofert per cada fabricant que ens sol arribar juntament amb el SAI.

* D'altra banda, hi ha aplicacions genèriques que permeten controlar i automatitzar diferents models de SAI.

* Totes aquestes aplicacions ofereixen unes funcionalitats més o menys similars que són les següents:

* Tancament automàtic de l'equipament durant talls de corrent llargs

* Supervisió de l'estat del subministrament d'energia

* Visualització del consum de voltatge i corrent per part de l'equipament
connectat

* Rearrencada de l'equip després d'un tall de corrent de llarga durada

* Visualització del voltatge actual en la línia

* Emissió d'alarmes en certes condicions d'error

* Protecció contra curtcircuits

2.5.2 Automatització del sistema

Si volem automatitzar el funcionament del SAI haurem d'activar la funcionalitat d'aturada automàtica.

* Aquesta permet al SAI indicar al sistema operatiu de l'ordinador que s'aturi i apagui la màquina.

Automatitzar el SAI vol dir deﬁnir quines tasques ha de fer en cas d'un tall de corrent.

* Normalment, consistiran a indicar a l'ordinador connectat que tanqui el sistema operatiu i que aturi la màquina.

Sense l'aturada automàtica conﬁgurada, en algunes circumstàncies, el SAI no tindria cap utilitat.

* Per exemple, si tinguéssim un ordinador funcionant sense cap supervisió (ni funcionalitat d'autotancament) i hi hagués un tall de corrent,

48

Entrada al menú Setup Autoconﬁguració

Per a entrar en el menú de Setup (conﬁguració), cal prémer una tecla durant el procés d'arrencada.

* Esteu atents als missatges que apareixen per pantalla en engegar la màquina.

* Surt un missatge similar a aquest: Press DEL to enter SETUP, que us indica la tecla que cal prémer (en aquest cas, la tecla Del) per a entrar en el menú d'autoconﬁguració.

Això ho podeu provar de la manera següent: atureu el vostre ordinador, apagueu el SAI, enceneu un altre cop el SAI i, si l'ordinador no s'engega automàticament, és que cal conﬁgurar-lo perquè ho faci per si mateix.

Per a conﬁgurar l'arrencament automàtic, engegeu l'ordinador i entreu en el setup.

Alarma de sobrecàrrega

A vegades, un SAI pot acumular massa càrrega i emetre, per a avisar-nos, una alarma sonora.

* Per a solucionar-ho hem de desconnectar el SAI del corrent un moment; en fer això, el SAI pot eliminar la càrrega en excés (alimentant els nostres dispositius) i l'alarma s'atura.

el SAI li subministraria el que li cal per a funcionar.

* Però, després d'algun temps, l'energia de les bateries del SAI s'esgotaria i el SAI s'aturaria, la qual cosa provocaria que l'ordinador s'aturés de manera abrupta.

Un SAI amb la funcionalitat d'aturada automàtica detectarà el tall de corrent i, quan tan sols li quedi un 20% d'energia a les bateries, enviarà un senyal al sistema operatiu perquè aturi el sistema i, després, l'ordinador.

* A continuació, s'aturarà ell mateix.

Engegada automàtica

A vegades, haurem de conﬁgurar el nostre SAI perquè, quan s'engegui, l'ordinador també s'engegui automàticament.

* Aquesta no sol ser la conﬁguració per defecte.

* Generalment, amb la conﬁguració de fàbrica, després d'encendre el SAI haurem d'encendre explícitament l'ordinador perquè arrenqui.

En el menú de conﬁguració (setup) trobareu una opció que indica arrencada automàtica (instant power on, en anglès).

* Normalment, en el menú de boot (arrencada) o de power management setup (gestió energètica), hi ha un apartat que indica què cal fer després d'un tall de corrent.

* Aquest apartat es pot dir Restore on AC/power loss o State after power failure, (el nom concret depèn de la versió del BIOS).

* De les tres opcions que solen aparèixer, Last state, Power on i Power oﬀ, trieu Power on.

* Així indiqueu que, en tornar el corrent (power), cal engegar la màquina (on).

* Activeu-la, deseu la conﬁguració, i sortiu del menú d'autoconﬁguració per tornar a engegar la màquina.

Alguns BIOS no tenen aquesta funcionalitat; en aquest cas, l'única solució, una mica dràstica, però, seria canviar la placa mare de l'ordinador.

2.5.3 Manteniment del SAI

La majoria de SAI porten uns indicadors lluminosos a la part frontal, i són capaços d'emetre algunes alarmes sonores que ens avisen de l'estat de funcionament.

* És fonamental saber interpretar aquesta informació per a mantenir el SAI en correcte funcionament.

Figura 2.5 - Indicadors visuals d'un SAI

![fp_smx_m01_u1_pdfindex_p48_block272_608.png](../../../assets/img/0221-muntatge-i-manteniment-d-equips/fp_smx_m01_u1_pdfindex_p48_block272_608.png) 49

En un SAI hi ha diferents indicadors.

* Quan una funció es posa en funcionament, s'encén el LED corresponent.

LED de canvi de bateria

En alguns SAI, el LED de canvi de bateria s'encén quan després d'un tall de corrent està molt descarregada.

* Per això, es recomana que si s'activa aquest LED, en lloc de canviar la bateria directament, es recarregui completament, i si l'indicador continua encès, llavors, cal canviar-la.

Els indicadors canvien a cada màquina, i normalment trobarem una explicació detallada en la documentació del SAI.

* Com podem veure en la ﬁgura 2.5, en alguns models, els podem identiﬁcar pel símbol gràﬁc associat.

* En d'altres, trobarem una indicació textual.

Alguns dels indicadors que trobareu són els següents:

* Online.

* LED (indicador lluminós) que indica que el SAI està engegat i
funcionant amb l'energia de la xarxa elèctrica.

* On battery.

* LED que indica que el SAI està engegat i funcionant amb
l'energia de les seves bateries.

* Overload.

* LED que s'encén si connectem al SAI més dispositius dels que
és capaç d'alimentar.

* Site wiring fault.

* LED que indica si hi ha algun problema amb el senyal
elèctric que hi arriba.

* Acostuma a ser a la part posterior del SAI.

* Replace battery.

* Indica que cal canviar la bateria.

* Low battery.

* Indica bateria baixa.

* Battery status.

* Mostra el nivell de càrrega de la bateria.

Els senyals sonors (alarmes) ens avisen de situacions crítiques en què pot fer falta alguna actuació de l'administrador, el qual és bo que n'estigui assabentat.

* Per exemple, molts SAI emeten una alarma quan està canviant de funcionament normal a subministrar energia de la seva bateria.

* La descripció detallada de les alarmes i del que cal fer en cada cas la trobareu també en la documentació del SAI.

Alguns SAI porten un fusible a l'entrada del senyal elèctric per a ﬁltrar les possibles crestes de corrent.

* En cas que arribi una cresta, el fusible es fon i, d'aquesta manera, protegeix la circuiteria interna del SAI.

* Un símptoma que indica que això ha passat és que l'indicador lluminós online no s'encén, perquè en fondre's el fusible ja no arriba senyal elèctric de la xarxa al SAI.

* Per això, quan vegem que aquest indicador s'apaga, el primer que haurem de revisar és l'estat del fusible: si està fos, l'haurem de substituir per un altre de les mateixes característiques.

Bateries

La part més vulnerable del SAI és la bateria.

* Normalment, si el SAI falla, el primer que hem de sospitar és que es tracta de les bateries.

Hi ha alguns factors que redueixen el temps de vida de les bateries i que caldrà evitar si en volem allargar la durada:

* Ambients massa càlids o massa freds

* Humitat elevada

50

Canvi de bateries en calent

Encara que el vostre SAI permeti fer un canvi de bateries en calent (amb el SAI en funcionament, sense apagar-lo), no és recomanable, perquè el dimoni que controla l'estat de les bateries no s'assabentarà del canvi i continuarà mostrant valors de capacitat de bateria incorrectes.

* Si això passés, hauríeu de descarregar del tot la bateria i tornar-la a carregar.

No llenceu les bateries a qualsevol lloc: són molt contaminants.

* A la majoria de deixalleries les rebran i reciclaran.

* Descàrregues a fons (és a dir, descàrregues completes de la bateria)

El calibratge de la bateria perd exactitud amb el pas del temps.

* El símptoma principal és que el SAI calcula un temps de funcionament autònom (subministrant energia durant un tall de corrent) superior al que després ens dóna.

Per això, cal recalibrar la bateria periòdicament.

* Per fer-ho, seguirem un procediment que trobarem indicat en la documentació del SAI i que, normalment, consisteix a descarregar completament les bateries i tornar-les a carregar mentre el SAI està en un mode especial de test.

El recalibratge sempre s'ha de fer quan s'instal·len bateries noves.

* L'ideal seria recalibrar només cada sis o dotze mesos, perquè les descàrregues completes redueixen el temps de vida de les bateries.

Canvi de bateries

Quan és necessari substituir les bateries, el SAI ens avisa amb algun tipus d'alarma; en alguns casos, amb un indicador lluminós o amb una alarma sonora.

* A més, si tenim un dimoni activat (programari de control que supervisa l'estat del SAI), ens avisa per pantalla amb algun missatge.

Si rebem una alarma, cal comprovar que no sigui una falsa alarma (a vegades, n'hi ha).

* Per això, s'ha d'iniciar un procés d'autocomprovació (self-test) en el SAI, que revisa l'estat de tots els components.

* Si un cop fet això l'alarma persisteix, caldrà, ara sí, canviar les bateries.

El canvi de bateries no és complicat.

* Normalment, són bateries estàndard que també s'usen en altres dispositius.

* Es poden comprar directament al fabricant del SAI o comprar-ne altres d'equivalents d'una altra marca que surtin més econòmiques.

Si es compren les bateries de recanvi i encara no cal usar-les, és recomanable conservar-les completament carregades.

* Si no, en reduïm el temps de vida.

* De fet, el millor és no comprar les bateries noves ﬁns que no aparegui l'alarma en el SAI.

Per a arribar a la capacitat màxima i a un calibratge correcte del temps d'autonomia, la bateria pot necessitar diferents càrregues i descàrregues.

* Si el vostre SAI té més d'una unitat de bateria i el programari de control mostra els nivells de càrrega (voltatge) de cadascuna, veureu que s'haurà arribat a la capacitat nominal de la bateria quan els valors de voltatge de totes les bateries s'igualin.

51

Els sectors econòmics són...

...cadascuna de les parts en què es divideix l'economia per al seu estudi d'acord amb diversos criteris.

* Ha esdevingut clàssica la divisió en tres sectors productius: primari, secundari i terciari.

3.

* Normes de prevenció de riscos laborals i protecció ambiental

El treball, en totes les seves vessants i sectors productius, és una activitat inherent de l'ésser humà que comprèn des de factors de subsistència ﬁns a la millora de l'estatus social.

Amb el pas del temps, a les feines de subsistència varen seguir les de millora de la qualitat de vida i el desenvolupament de les ciències, de les arts, del comerç i del transport, de manera que la vida humana, en el món més desenvolupat, ha dedicat cada vegada menys temps a les tasques d'alimentació per realitzar altres activitats.

D'altra banda, en el treball hi ha una sèrie de riscos que poden portar conseqüències indesitjades, i que només podem afrontar d'una manera: mitjançant la prevenció.

La llei que regula el procès de detecció i prevenció de riscos és la Llei 31/1995, de 8 de novembre, de prevenció de riscos laborals.

3.1 Necessitat de la prevenció de riscos laborals

Per tant, el fet de treballar porta una sèrie de conseqüències en l'estat mental i físic de les persones, en molts casos positives però també, en altres, de caire negatiu i que aniran lligades a unes males condicions laborals.

* Es pot fer una primera classiﬁcació d'aquestes conseqüències dividint-les en aspectes positius i aspectes negatius del treball.

3.1.1 Aspectes positius del treball

Des d'un punt de vista global, el treball serveix perquè la humanitat produeixi els béns i serveis que li convenen, però des d'un punt de vista individual el treball, en si mateix, també és molt important per a la persona, ja que per a la major part de la població és l'activitat que li permet obtenir els recursos econòmics que necessita.

A més d'aquests dos aspectes, el treball constitueix una via de socialització important, ja que es desenvolupa en un àmbit que sol afavorir la relació entre les persones, el naixement d'amistats, la defensa de problemes comuns, i el fet de sentir-se útil per als altres, ser solidaris, comprendre diversos punts de vista, treballar en equip, compartir amb d'altres projectes i il·lusions, alhora que permet contribuir a la millora de la societat.

52

La pròpia expressió treball procedeix d'una paraula llatina tripalium que era la denominació d'un instrument de tortura.

El treball no sols ajuda la persona a sentir-se més integrada en la societat, sinó també a realitzar-se tant personalment com professionalment.

Tots aquests aspectes positius repercuteixen favorablement en la salut dels treballadors, que sovint troben en el treball molts motius de satisfacció que els ajuden a sentir-se millor, tant en els aspectes mentals com en els físics.

* Resulta evident que el treball contribueix a la plenitud de la vida de les persones i, per tant, a millorar-ne la salut.

3.1.2 Aspectes negatius del treball

![fp_smx_m01_u1_pdfindex_p52_block42_262.png](../../../assets/img/0221-muntatge-i-manteniment-d-equips/fp_smx_m01_u1_pdfindex_p52_block42_262.png) Operari treballant en una bomba de vapor a una central elèctrica (1920)

Malgrat els aspectes innegablement positius de la realització del treball per part dels éssers humans, veurem que les conseqüències negatives d'aquest també són innegables.

No solament els accidents, que són la cara més visible d'aquests aspectes negatius, afecten negativament la salut dels treballadors: els contactes amb substàncies nocives, les males condicions ergonòmiques i molts altres factors produeixen resultats indesitjats en la salut física dels treballadors.

* A més, el fet que no tothom aconsegueix treballar exactament en el lloc que li resultaria més agradable, per les seves habilitats o per les seves expectatives, és un factor de desestabilització emocional que pot afectar moltes persones en el dia a dia.

* També en la majoria dels casos les tasques assignades a una persona es troben supeditades als seus superiors, i en alguns aspectes arriben a convertir-se en un factor de dependència i submissió i, per tant, en un factor desestabilitzador de la salut psíquica.

Malgrat tot això, i el canvi continuat que provoca noves situacions perilloses per a la salut, aquest canvi també dóna noves eines per a lluitar-hi.

* Amb això hem de veure que les conseqüències per a la salut no són inevitables, sinó que es poden minimitzar mitjançant la prevenció.

Podem deﬁnir la prevenció com el conjunt d'activitats o mesures adoptades o previstes en totes les fases d'activitat de l'empresa amb la ﬁnalitat d'evitar o disminuir els riscos derivats del treball.

La llei estableix un enfocament preventiu bàsic que inclou no solament la implantació de mesures de prevenció sinó aspectes com la planiﬁcació de la prevenció, l'avaluació de riscos, l'adopció de mesures adequades i el control de l'eﬁcàcia d'aquestes mesures.

53

Figura 3.1 - Motius per a la prevenció

![fp_smx_m01_u1_pdfindex_p53_block96_72.png](../../../assets/img/0221-muntatge-i-manteniment-d-equips/fp_smx_m01_u1_pdfindex_p53_block96_72.png)
![fp_smx_m01_u1_pdfindex_p53_block439_241.png](../../../assets/img/0221-muntatge-i-manteniment-d-equips/fp_smx_m01_u1_pdfindex_p53_block439_241.png) Microbiòleg treballant en condicions ambientals amb risc de contaminació

La prevenció centra el seu objectiu en el risc, bé per eliminar-lo o bé per controlarlo adequadament.

* Els accidents de treball amb lesions i en general tots els incidents amb danys físics potencials tenen un interès preventiu i, per tant, convé que siguin analitzats i tractats per a evitar que es repeteixin.

* En la ﬁgura 3.1 teniu un esquema dels motius que porten a les empreses a fer prevenció de riscos.

Les tècniques de prevenció sempre són més efectives que les mesures de protecció, ja que el que intenten és evitar l'accident o la malaltia professional.

* En la ﬁgura adjacent podeu veure un exemple de treballadors exposats a riscos elevats en el seu treball.

* En aquests casos, les normes de prevenció són molt estrictes i cal complir-les al peu de la lletra.

El procés de prevenció i gestió de riscos consta de la identiﬁcació, avaluació de l'exposició i estimació del risc.

3.1.3 Condicions de treball i salud

Malgrat que no és possible arribar a un 100% de seguretat que en què podríem evitar tots els accidents de treball, el fet d'anar amb compte i prendre mesures per a evitar-ne tants com sigui possible és l'única manera de disminuir la possibilitat d'accidents i minimitzar les conseqüències negatives del treball.

* D'aquí podem deduir la necessitat d'adoptar mesures de prevenció de riscos laborals.

* A més, moltes d'aquestes mesures són obligatòries per llei.

Per a deﬁnir l'estat desitjable a l'hora de treballar es parla de les condicions de treball i salut, que tindran un estat ideal al qual haurem de mirar de tendir.

Es deﬁneixen com a condicions de treball totes les que tenen a veure amb el següent:

1.

* Les característiques generals dels locals, instal·lacions, equips, productes i
la resta d'utillatges que hi ha al centre de treball.

2.

* La naturalesa dels agents físics, químics i biològics presents en el lloc

54

OMS

L'any 1945, quan es varen crear les Nacions Unides, es va plantejar la necessitat d'establir una organització mundial dedicada a la salut.

* L'any 1949 va entrar en vigor la Constitució de l'Organització Mundial de la Salut (OMS).

La gestió de riscos lluita contra la falsa sensació de seguretat, el rebuig de les proteccions per comoditat, i una visió equivocada de l'empresa que doni prioritat als diners enfront de les persones.

En un estudi efectuat pel Health & Safe Executive (Gran Bretanya) es va arribar a la conclusió que la mitjana, per a les empreses britàniques, era d'aproximadament vint accidents sense lesió per cada accident amb lesió.

de treball i les seves intensitats, concentracions o nivells de presència corresponents.

3.

* Els procediments per a la utilització d'aquests agents abans que inﬂueixin
en la generació dels riscos esmentats.

4.

* Totes les altres característiques del treball, incloent-hi les relatives a l'orga-
nització i ordenació que inﬂueixin en la magnitud dels riscos a què estigui exposat el treballador.

![fp_smx_m01_u1_pdfindex_p54_block42_228.png](../../../assets/img/0221-muntatge-i-manteniment-d-equips/fp_smx_m01_u1_pdfindex_p54_block42_228.png) La salut s'identiﬁca amb l'absència de malalties: una persona sana és una persona que no està malalta.

* Malgrat aquesta interpretació generalitzada del concepte de salut, des de ja fa molt temps es considera que la salut supera el simple concepte negatiu de no estar malament per a transformar-se en una consideració positiva.

Aquesta deﬁnició és la que comunament s'utilitza en referir-se a la salut en el treball, ja que comprèn tots els aspectes que es posen en joc en el treball:

1.

* D'una banda, el benestar físic que resulta de protegir el cos d'accidents
i malalties que es puguin derivar del treball, però també s'ha de procurar adaptar el lloc de treball a la persona cercant, no sols que no estigui incomoda, en postures forçades o fent moviments perjudicials, sinó també el màxim nivell de confort en la feina.

2.

* D'una altra banda, el treball també comporta esforços intel·lectuals i emo-
cionals que poden afectar l'equilibri mental dels individus que s'hi veuen exposats; per exemple, les sobrecàrregues de feina o d'atenció, l'estrès i, de vegades, la necessitat de controlar les pròpies emocions poden incidir en el benestar mental desitjable per a qualsevol persona.

3.

* A més, el treball comporta la interacció amb altres persones, amb les quals
sorgeix la possibilitat de crear llaços de solidaritat, amistat o col·laboració que afavoreixen el desenvolupament social personal.

Així, de la deﬁnició de salut adoptada es desprenen els tres àmbits als quals hem de fer referència: el físic, el mental i el social.

La llei estableix clarament la responsabilitat de l'empresari com a garant de la salut dels treballadors de la seva empresa i l'obliga a adoptar totes les mesures necessàries i assegurar-ne l'eﬁcàcia en totes les circumstàncies.

Una empresa productiva i de qualitat ha de constituir un àmbit de cooperació entre persones per a produir els béns i serveis que la societat necessita, i un marc de convivència entre tots els que hi treballen.

Si es para atenció en la manera d'organitzar i fer la feina, aquesta es pot convertir en un motiu de gaudi i millora de la salut, i evitar tots els efectes negatius que pot

55

tenir sobre aquesta.

* Però per a aconseguir-ho cal estar atent per a detectar el que pot causar mal i evitar-ho.

* Això exigeix una voluntat permanent de fer les coses bé, i fugir de rutines, excessos de conﬁança i comportaments poc curosos.

La normativa sobre prevenció de riscos laborals estableix unes normes mínimes de compliment obligat per afavorir la salut i la seguretat en la feina, i a tot el món s'investiga com han de ser les màquines i les maneres de treballar per a aconseguir que la feina només tingui efectes positius per a la persona.

3.1.4 Perill / risc / factor de risc

Quan ens referim a la prevenció de riscos laborals promovem la seguretat i la salut en el treball, però aquesta prevenció es podria estendre a totes les activitats de la vida humana.

* Cal conèixer la terminologia que s'empra a l'hora de referir-se a les situacions que poden produir efectes negatius en la salut dels treballadors.

El perill és qualsevol situació -travessar una carreteraque sigui susceptible de produir danys a les persones.

* En l'àmbit de la prevenció, es considera que els perills només es converteixen en amenaces per a les persones quan el dany que poden produir es pot materialitzar tant a dins com a fora de la feina.

Quan en la feina es donen circumstàncies en què es pot produir un dany, aquesta situació es denomina amb un altre terme que és el de risc laboral.

* En el llenguatge corrent, la paraula risc adopta molts signiﬁcats diferents, i es confon amb perill, o ﬁns i tot amb la causa del perill.

Es pot conceptuar el risc laboral com el valor de la severitat dels danys que es poden produir multiplicat per la probabilitat que aquests danys es produeixin.

Una situació especial de risc és el que s'anomena risc laboral greu i imminent.

En cas d'exposició a agents susceptibles de causar danys greus en la salut dels treballadors, s'ha de considerar que hi ha un risc greu i imminent quan sigui probable racionalment que es materialitzi en un futur immediat una exposició a aquests agents de la qual es puguin derivar danys greus per a la salut encara que aquests no es manifestin de manera immediata.

![fp_smx_m01_u1_pdfindex_p55_block439_645.png](../../../assets/img/0221-muntatge-i-manteniment-d-equips/fp_smx_m01_u1_pdfindex_p55_block439_645.png) El sector de la construcció comporta una sèrie de factors de risc derivats de les condicions de seguretat.

Es coneix com a factor de risc qualsevol variable relacionada amb el treball que sigui susceptible d'inﬂuir negativament en la salut dels treballadors.

* Aquestes característiques es refereixen tant al lloc de treball com a les condicions relatives al mateix treballador (experiència, estat físic...).

56

Sovint...

...quan es pensa en els danys derivats del treball s'evoca la imatge dels accidents laborals, però aquests només representen una petita part dels danys, també cal considerar les malalties professionals i altres patologies derivades del treball.

Els factors de risc es poden classiﬁcar de diverses maneres, per exemple es poden dividir en factors de risc subjectius i objectius:

* Factors de risc objectius, que són els propis del lloc de treball, i es poden
subdividir en els següents:

* Mecànics, que es deriven de les característiques dels objectes físics
que hi ha al lloc de treball (objectes, màquines, vehicles, llocs elevats...)

* Físics, que procedeixen de les diverses formes d'energia, com la
tèrmica (calor o fred), elèctrica, mecànica (vibracions o soroll)...

* Químics, és a dir, productes, gasos, vapors o aerosols que poden
perjudicar la salut.

* Biològics, que es produeixen per la presència al lloc de treball d'orga-
nismes vius com virus, bactèries o fongs.

* Ergonòmics, que es deuen a la manca d'adaptació del lloc de treball a
les característiques de les persones.

* Psicosocials, que procedeixen bàsicament de l'organització del treball,
les exigències que representa i la càrrega per al treballador, els sistemes de control, els horaris i les relacions socials en l'empresa.

* Factors de risc subjectius, que són els que es deriven de la mateixa
persona, les seves condicions biològiques permanents o temporals, el seu comportament, grau de preparació...

* Tots aquest factors de risc combinats amb els objectius poden agreujar els efectes sobre la salut de les persones que hi estan exposades.

3.1.5 Els danys derivats del treball

Es consideren danys derivats del treball tant els que es produeixen directament al lloc de treball com fora d'ell sempre que sigui a causa de la feina.

Les conseqüències dels accidents que es produeixen anant o tornant de la feina es consideren danys derivats del treball (in itinere).

* Les conseqüències dels accidents que es produeixen en els desplaçaments que el treballador/a faci fora del centre de treball complint les ordres dels seus superiors (in mision) també es consideren danys derivats del treball.

* En la ﬁgura 3.2 podem veure la classiﬁcació dels danys derivats del treball segons la Seguretat Social.

57

Es poden obtenir dades estadístiques sobre accidents i malalties professionals en la pàgina web del Departament de Treball de la Generalitat de Catalunya, que podeu consultar en la secció “Adreces d'interès” del web del crèdit.

Figura 3.2 - Classiﬁcació del tipus de danys

![fp_smx_m01_u1_pdfindex_p57_block56_72.png](../../../assets/img/0221-muntatge-i-manteniment-d-equips/fp_smx_m01_u1_pdfindex_p57_block56_72.png) Accident de treball

S'entén per accident de treball tota lesió corporal que el treballador pateixi en ocasió o com a conseqüència del treball que executi per compte d'altri.

L'incident és un accident que no genera lesions a les persones.

* De fet, els incidents que es produeixen mostren la possibilitat d'accidents i s'han de tenir molt en compte en la prevenció.

Malaltia professional

A diferència de l'accident de treball, la malaltia es pot manifestar molt temps després de l'exposició al risc que l'ha motivat.

Aquest temps que transcorre entre l'exposició i l'aparició de les conseqüències fa que sovint es presti més atenció als accidents que a les malalties.

* No obstant això, la seva gravetat és equiparable.

Evidentment no totes les malalties es produeixen en el marc del treball, ni tan sols totes les malalties que es produeixen en l'entorn laboral són considerades legalment com a malalties professionals.

Només tenen aquesta consideració les que estan relacionades en el quadre de malalties professionals en el sistema de la Seguretat Social, que es publica oﬁcialment en el BOE i s'actualitza periòdicament.

Malalties derivades del treball

El requisit legal perquè la malaltia estigui inclosa en la llista oﬁcial de malalties professionals pot deixar fora moltes malalties provocades per unes condicions de treball deﬁcients; en aquest sentit parlem de malalties derivades del treball.

* Jurídicament, totes les malalties derivades del treball que no estan incloses en la

58

Per a realitzar l'avaluació de riscos laborals...

...cal que la persona que la dugui a terme tingui la capacitació necessària.

* Aquesta pot ser diferent segons la mida i complexitat de l'empresa, i les característiques de les activitats d'acord amb les diverses modalitats dels serveis de prevenció.

llista oﬁcial de malalties es consideren accidents de treball.

* En alguns casos, el treball contribueix a la seva aparició, però són patologies que es donen amb molta freqüència independentment del sector en què es treballi i de la feina que es faci.

* Per això resulta difícil qualiﬁcar-les com a especíﬁcament laborals, que són les clarament provocades per l'activitat laboral i no se solen donar fora d'aquesta.

3.2 Procés de d'avaluació dels riscos laborals.

* Prevenció

L'avaluació dels riscos laborals és el procés dirigit a estimar la magnitud dels riscos que no s'hagin pogut evitar.

* D'aquesta manera s'obté la informació necessària perquè l'empresari prengui una decisió apropiada sobre la necessitat d'adoptar mesures preventives i, en aquest cas, sobre el tipus de mesures que cal adoptar.

Per a realitzar correctament l'avaluació cal estudiar tots i cadascun dels llocs de treball i identiﬁcar-ne els riscos.

* A més, l'empresari ha de consultar els treballadors, o els seus representants, sobre el procediment d'avaluació que cal emprar en l'empresa o en el centre de treball.

Una vegada identiﬁcats els riscos, cal eliminar tots els que sigui possible, de manera que l'avaluació es realitza sobre els que no s'han pogut evitar.

* A l'hora de fer l'avaluació cal tenir en compte:

* Les característiques dels locals.

* Les instal·lacions.

* Els equips de treball existents.

* Els agents químics, físics i biològics presents o emprats en el treball.

* La pròpia organització i ordenació del treball en la mesura en què inﬂueix
en la magnitud dels riscos.

* Les característiques del treballador que ocupa el lloc de treball per a consi-
derar si és especialment sensible per les seves característiques personals o estat biològic conegut a alguna de les condicions de treball.

* Els riscos que es poden veure agreujats o modiﬁcats per la concurrència
d'operacions successives o simultànies.

59

* Els treballs o tasques propis del lloc de treball lligats a les activitats o
processos perillosos o amb riscos especials.

L'avaluació ha de servir per a identiﬁcar els elements perillosos, els treballadors exposats i la magnitud dels riscos.

* S'ha de realitzar sempre que hi hagi un canvi en les condicions de treball a l'inici de l'activitat.

3.2.1 Identiﬁcació dels riscos.

* Llista

Els riscos es poden classiﬁcar a grans trets en riscos de seguretat, del medi ambient de treball, ergonòmics i psicosocials.

A continuació, es fa una relació dels riscos que poden generar els factors de risc.

* És a dir, tenim uns elements generadors de riscos que poden provocar un o més riscos a la vegada (vegeu la taula 3.1).

Taula 3.1 - Riscos

Riscos Riscos

01.

* Caigudes de persones a diferent nivell.
18.

* Exposició a substàncies càustiques o corrosives.

02.

* Caigudes de persones al mateix nivell.
19.

* Exposició a radiacions ionitzants i no ionitzants.

03.

* Caigudes d'objectes per desplom.
20.

* Explosió (física o química).

04.

* Caigudes d'objectes per manipulació.
21.

* Inici d'un foc / facilitat de propagació d'un foc /
incendi.

05.

* Caiguda d'objectes o elements despresos.
22.

* Accidents causats per éssers vius.

06.

* Trepitjades sobre objectes o elements.
23.

* Atropellaments, xocs i cops amb o contra
vehicles.

07.

* Cops contra objectes o elements immòbils.
24.

* Cansament visual (enlluernaments, reﬂexos,
brillantors, contrastos, etc.).

08.

* Cops per objectes o elements mòbils.
25.

* Il·luminació insuﬁcient o poc adequada.

09.

* Talls i cops per objectes o eines.
26.

* Exposició a contaminants biològics.

10.

* Projecció de fragments o partícules
27.

* Exposició a contaminants químics.

11.

* Atrapament per o entre objectes.
28.

* Disconfort (exposició a radiacions solars, a
temperatures extremes, etc.).

12.

* Atrapament per màquines, tractors o vehicles que
es bolquen.
29.

* Exposició a soroll.

13.

* Sobreesforços.
30.

* Exposició a vibracions.

14.

* Contacte tèrmic (cremades).
31.

* Cansament postural.

15.

* Contacte elèctric directe.
32.

* Cansament mental.

16.

* Contacte elèctric indirecte.
33.

* Cansament físic i insatisfacció.

17.

* Exposició a substàncies nocives o tòxiques.

Entre aquests en podem destacar alguns, relacionats amb el sector de l'electrònica i la informàtica o genèrics per a diversos tipus de treballs:

60

Exemples de radiacions

Són radiacions ionitzants, els rajos X, els rajos gamma, les partícules beta i els neutrons.

* Són radiacions no ionitzants les radiofrequències, les microones, els rajos infrarojos, els rajos ultraviolats i els rajos làser.

9.

* Talls i cops per objectes o eines.

* El treballador es lesiona amb un objecte o
eina.

15.

* Contacte elèctric directe.

* Hi ha accidents provocats perquè qualsevol part
del cos es posa en contacte amb les parts actives dels equips dissenyades per a portar tensió (cables, endolls, etc.).

16.

* Contacte elèctric indirecte.
Hi ha accidents provocats perquè qualsevol part del cos es posa en contacte amb certes parts de màquines o elements que, habitualment, no estan dissenyades per al pas del corrent, però que en poden portar per algun defecte.

17.

* Exposició a substàncies nocives o tòxiques.
L'exposició, més o menys prolongada, a ambients contaminats pot originar lesions al treballador.

* Entre les lesions s'inclouen les asfíxies i ofegaments.

19.

* Exposició a radiacions ionitzants i no ionitzants.

* Les radiacions ionitzants
són produïdes per l'alliberament, al medi, d'electrons d'òrbita atòmica (fenomen d'ionització).

* Les no ionitzants, produïdes per l'alliberament al medi de l'energia dels fotons, són emissions incapaces d'ionitzar els àtoms de les matèries en què incideixen

24.

* Cansament visual.

* Es refereix a trastorns causats per exposicions prolonga-
des a treballs amb altes exigències visuals.

25.

* Il·luminació insuﬁcient o poc adequada.
Una mala il·luminació o una il·luminació poc apropiada pot provocar lesions.

29.

* Exposició a soroll.

* Les exposicions prolongades a ambients sorollosos poden
provocar lesions tant d'ordre físic com psíquic.

31.

* Cansament postural.
Es refereix a les patologies que apareixen a conseqüència de les postures adoptades de manera repetitiva en el treball, i que poden provocar microlesions que, si persisteixen, provoquen lesions de caràcter musculoesquelètic.

32.

* Cansament mental.

* Sorgeix de la càrrega en el treball i de com el treballador
percep o assimila aquesta càrrega.

* Un símptoma molt clar del cansament mental és l'ansietat, produïda per la quantitat de treball i la percepció que té el treballador de la feina.

* En aquests casos, tenim un component especíﬁc que és el mateix treballador, ja que diferents treballadors davant la mateixa situació poden donar respostes molt diferents.

* Una mateixa situació pot provocar situacions d'estrès a un treballador i a un altre, no.

33.

* Cansament físic i insatisfacció.

* Generalment, tenen causes d'ordre sociola-
boral que poden afectar les relacions amb els companys de feina.

* També poden tenir causes d'ordre personal o estar motivats per les relacions que el treballador ha d'afrontar diàriament en el lloc de treball.

* Com a exemple, tenim treballadors com els recepcionistes, professors...

61

Podeu consultar la pàgina web del Departament de Treball de la Generalitat de Catalunya en la secció “Adreces d'interès” del web del crèdit.

Vacunació

Un exemple de medicina preventiva són les vacunes per a prevenir infeccions d'origen laboral, com l'antitetànica, que s'administren després de l'aplicació de les primeres cures en l'empresa.

En fer el pla d'empresa...

...es poden preveure i ajustar, sobre el paper tots els aspectes que puguin afectar la salut dels treballadors o que estiguin regulats normativament.

* Això evitarà costos de rectiﬁcacions, o danys, si l'empresa s'ha projectat correctament.

3.2.2 Planiﬁcació de la prevenció

Per facilitar la tasca d'identiﬁcació i avaluació de riscos laborals, el Departament de Treball ha editat un manual que es pot consultar en la seva pàgina web.

La planiﬁcació de l'activitat preventiva és un procés dirigit a concretar l'actuació de l'empresa en matèria preventiva a partir del coneixement dels riscos detectats per mitjà de l'avaluació.

![fp_smx_m01_u1_pdfindex_p61_block439_227.png](../../../assets/img/0221-muntatge-i-manteniment-d-equips/fp_smx_m01_u1_pdfindex_p61_block439_227.png) L'objectiu de la planiﬁcació és la concreció del conjunt d'activitats dirigides a l'eliminació, reducció o control dels riscos detectats en l'empresa, els terminis en què es duran a terme, les persones responsables de la seva execució i els recursos materials i humans que l'empresa aportarà.

La planiﬁcació de l'activitat preventiva ha d'incloure necessàriament:

* Els mitjans humans i materials necessaris.

* L'assignació dels recursos econòmics necessaris per a la consecució dels
objectius que es proposen.

* El període d'execució de les mesures previstes.

* En cas que el període previst
sigui superior a un any, caldrà fer un programa anual d'activitats.

* Les prioritats per a dur a terme les activitats preventives en funció de la
magnitud dels riscos i del nombre de treballadors que hi estan exposats.

* Els procediments previstos per al seguiment i control de l'execució de les
activitats preventives planiﬁcades.

Com també per a modiﬁcar-les quan, a partir d'aquest seguiment, s'observi que no s'adeqüen suﬁcientment a les ﬁnalitats proposades, o hi ha possibilitats de millorarne l'eﬁcàcia o eﬁciència.

Han de ser objecte de planiﬁcació totes les activitats dirigides a la prevenció dels riscos laborals, especialment:

* Les mesures d'emergència

* La vigilància de la salut dels treballadors

* La informació i la formació del personal

Cal que les empreses realitzin contínuament una sèrie d'activitats preventives per a identiﬁcar, eliminar, reduir o prevenir els riscos procurant que no puguin causar danys a les persones.

* Perquè totes aquestes activitats tinguin la màxima eﬁcàcia en la prevenció dels riscos a què poden estar exposats els treballadors, i també els mínims costos per a l'empresa, s'haurien d'iniciar ﬁns i tot abans que la empresa comencés a funcionar, és a dir, quan encara es troba en fase de projecte.

62

3.2.3 Protecció col·lectiva i individual

Sovint actuar directament sobre un risc o un factor de risc per a eliminar-lo o reduir-lo resulta molt difícil o gairebé impossible.

* Llavors hem de recórrer a la protecció.

Deﬁnim protecció com les tècniques encaminades a minimitzar o evitar les conseqüències perjudicials que un accident determinat pugui provocar en el treballador.

És a dir, la protecció no elimina els riscos, sinó que actua per a reduir la gravetat dels seus hipotètics efectes.

Un protecció és una mesura que utilitzarem per a protegir un treballador o uns treballadors davant d'un risc en concret.

* Les proteccions poden ser col·lectives o individuals.

Protecció col·lectiva del treballador

La protecció col·lectiva consisteix a implantar una sèrie de mesures que protegeixin a una col·lectivitat o grup de treballadors de patir un dany o un accident, i que no estan en contacte amb el cos de l'usuari.

Hi ha moltes proteccions col·lectives.

* Segons el tipus d'activitat que es realitza i segons els tipus de riscos a què es veuen sotmesos els treballadors s'adoptarà un tipus de proteccions o un altre.

Figura 3.3 - La senyalització és un tipus de protecció col·lectiva.

![fp_smx_m01_u1_pdfindex_p62_block172_536.png](../../../assets/img/0221-muntatge-i-manteniment-d-equips/fp_smx_m01_u1_pdfindex_p62_block172_536.png) Algunes de les proteccions col·lectives existents són:

* Proteccions col·lectives en màquines: resguards, pòrtics de seguretat, siste-
mes de protecció del soroll.

* Proteccions col·lectives en treballs en altura: barreres, baranes, cobertura
de forats, xarxes de seguretat, bastides metàl·liques.

* Proteccions contra atmosferes contaminants: ventilació general de l'ediﬁci,
sistemes d'extracció de gasos, senyalització (ﬁgura 3.3).

63

El RD 773/1997 de 30 de maig regula les disposicions mínimes de seguretat i salut relatives a la utilització pels treballadors d'equips de protecció individuals.

* Proteccions contra riscos elèctrics: utilització de materials aïllants elèctrics,
tensions de seguretat, interruptors diferencials, distàncies/separacions de seguretat.

Concretament, quant als riscos elèctrics, algunes de les proteccions que es poden utilitzar són les següents:

* L'aïllament amb materials aïllants com pot ser el recobriment de cables.

* Mitjançant barreres de forma ﬁxa que impedeixin l'accés a zones amb risc
elèctric.

* Respectant les distàncies mínimes de seguretat a equips o dispositius que
presentin risc elèctric

* Utilitzant petites tensions de seguretat.

* Mitjançant interruptors diferencials, que són interruptors que desconnecten
automàticament el circuit quan circula un corrent d'una intensitat més elevada que la intensitat nominal de l'aparell (intensitat de seguretat) i que podria curtcircuitar en el circuit.

Equips de protecció individual (EPI)

Els equips de protecció individual per si sols no eliminen ni corregeixen el factor de risc, sinó que simplement se situen entre el treballador i el risc i poden evitar el dany.

Un equip de protecció individual (EPI) és qualsevol equip destinat a ser dut o subjectat pel treballador perquè el protegeixi d'un o diversos riscos que en puguin amenaçar la seguretat o salut, com també qualsevol complement o accessori destinat a aquesta ﬁnalitat.

![fp_smx_m01_u1_pdfindex_p63_block439_527.png](../../../assets/img/0221-muntatge-i-manteniment-d-equips/fp_smx_m01_u1_pdfindex_p63_block439_527.png) L'article 2.2 del RD 773/1997 de 30 de maig exclou de la deﬁnició d'EPI els casos següents:

* La roba de treball corrent i els uniformes que no estiguin especíﬁcament
destinats a protegir la salut o integritat física del treballador.

* Els equips dels serveis de salvament i socors.

* Els equips de protecció individual dels militars, dels policies i de les
persones dels serveis de manteniment de l'ordre.

* Els equips de protecció individual dels mitjans de transport per carretera.

* El material d'esport.

* El material d'autodefensa o dissuasió.

64

Unes orelleres, unes sabates reforçades, són exemples de mitjans de protecció parcial.

* Els aparells portàtils per a la detecció i senyalització dels riscos i dels factors
de molèstia.

Els equips de protecció individual s'han de conservar i vigilar constantment perquè mantinguin intactes les propietats i així protegir el treballador del risc concret.

Per a garantir que els treballadors utilitzen l'EPI de manera correcta i assegurarne així la màxima eﬁcàcia, l'empresari els ha de garantir una formació i un entrenament adequats per al seu ús.

* A més aquest té l'obligació de precisar els equips adequats per a cada lloc de treball en què pugui haver-hi riscos, i distribuirlos als treballadors, com també assegurar-ne el manteniment i la reposició quan sigui necessari, i la utilització correcta.

Els usuaris per la seva banda, han d'utilitzar correctament els equips de protecció individual i tenir-ne cura, col·locar l'equip de protecció individual després de la seva utilització en el lloc indicat, informar immediatament de qualsevol defecte o dany apreciat en l'equip de protecció individual, identiﬁcar el desgast com a conseqüència de l'ús, i detectar qualsevol anomalia en l'EPI i comunicar-la al seu superior.

* Quant al fabricant, té la responsabilitat en el disseny i la fabricació i/o muntatge de l'equip de protecció individual.

Classiﬁcació dels EPI

A l'hora de classiﬁcar els EPI es poden utilitzar diferents criteris.

* Segons la part del cos que protegeixen (protectors del cap, protectors de l'oïda...), segons el tipus de risc del qual protegeixen (protectors químics, biològics, mecànics...) i també en funció de l'abast de la protecció, és a dir, segons si són equips que protegeixen tot el cos (mitjans de protecció integral) o només en protegeixen una part (mitjans de protecció parcial).

Els mitjans parcials de protecció són els que protegeixen l'usuari de riscos que actuen sobre una part concreta del cos.

Els més importants són:

* Protectors del cap

* Protectors de la cara i ulls

* Protectors dels braços, mans i tronc

* Protectors de les cames i peus

* Protectors de la pell

* Protectors de les vies respiratòries

* Protectors de l'oïda

65

Placa de circuit imprès

Un circuit imprès o en aglès PCB (printed circuit board), és un mitjà per a sostenir i connectar components electrònics amb un cost per component molt baix en la producció en massa.

El secret de l'èxit dels automòbils Ford es va trobar en la introducció de la línia de muntatge mòbil en les seves fàbriques.

* Va reduir de 728 a 93 minuts el temps de producció del xassís del model T: cada 24 segons en sortia un de la línia.

En la ﬁgura 3.4 veiem un exemple d'equips de protecció en l'àmbit de la informàtica-comunicacions.

* Els treballadors fabriquen ﬁbra òptica protegits amb ulleres i amb vestits que eviten la contaminació del producte fabricat.

* Les ulleres protegeixen els ulls de la llum brillant utilitzada per a fotocurar la ﬁbra d'epoxi que aguanta els components de la ﬁbra òptica al seu lloc.

Figura 3.4 - Treballadors fabricant ﬁbra òptica en una “clean room”

![fp_smx_m01_u1_pdfindex_p65_block83_162.png](../../../assets/img/0221-muntatge-i-manteniment-d-equips/fp_smx_m01_u1_pdfindex_p65_block83_162.png) 3.2.4 Prevenció en el muntatge i manteniment d'ordinadors

![fp_smx_m01_u1_pdfindex_p65_block439_403.png](../../../assets/img/0221-muntatge-i-manteniment-d-equips/fp_smx_m01_u1_pdfindex_p65_block439_403.png) Al nostre país el teixit industrial no compta amb fàbriques que es dediquin a la fabricació de semiconductors o a l'assemblatge de plaques base o d'ampliacions.

* En canvi si que podem trobar empreses que es dediquen a l'assemblatge d'ordinadors a partir de components fabricats en altres països.

També són molt comunes les empreses que disposen de serveis tècnics de manteniment, en els quals es reparen i actualitzen equips informàtics.

Procés de muntatge d'ordinadors

Quan la placa de circuit imprès (PCB) ﬁnal està muntada es transfereix l'operació de muntatge de sistemes per a la seva incorporació al producte ﬁnal, que és l'ordinador.

* Normalment, aquesta operació requereix mà d'obra intensiva, i en aquesta els components que es muntaran s'han de transportar als llocs de treball individuals sobre carrets penjats al llarg d'una línia de muntatge mecanitzada.

Una línia de muntatge és un procés de fabricació en el qual les parts (generalment peces intercanviables) s'afegeixen a un producte de manera seqüencial, utilitzant òptimament la logística prevista per a crear un producte ﬁnal molt més ràpid que amb els mètodes de tipus manual.

Els perills principals per a la salut i la seguretat es refereixen al moviment de materials i al penjat (màquines elevadores, elevació manual), a les implicacions ergonòmiques del procés de muntatge (recorregut del moviment, força d'inserció necessària per a “posar” components, instal·lació de visos i connectors) i l'emba-

66

latge ﬁnal, embalatges termoplàstics i expedició ﬁnals.

Un procés típic de muntatge d'ordinadors comprèn els passos següents:

* Preparació de xassís/caixa

* Inserció de PCB (placa base i ampliacions)

* Inserció de components principals (unitat de disc ﬂexible, de disc dur, font
d'alimentació, unitat de CD-ROM)

* Muntatge d'indicadors (només en portàtils)

* Cablejat, connectors i altaveus

* Muntatge de coberta superior

* Càrrega del programari

* Prova

* Reprocessament

* Càrrega de bateria (només portàtils) i embalatge

* Embalatge termoplàstic

Les úniques substàncies químiques que es poden utilitzar en el procés de muntatge són les de neteja ﬁnal de la caixa de l'ordinador o monitor.

* Habitualment s'utilitza una sol·lució diluïda d'alcohol isopropílic i aigua o una barreja de netejadors comercials.

Procés de reparació d'ordinadors

En una reparació d'ordinadors els riscos només seran els que tenen a veure amb la manipulació de components electrònics.

* En aquest cas, els perills principals per a la salut i la seguretat es deuen un altre cop a les implicacions ergonòmiques del procés de substitució de components (recorregut del moviment, força d'inserció necessària per a “posar” components, instal·lació de visos i connectors).

* Els riscos elèctrics es tractaran mitjançant la utilització de diferencials i amb un calçat adequat.

![fp_smx_m01_u1_pdfindex_p66_block42_608.png](../../../assets/img/0221-muntatge-i-manteniment-d-equips/fp_smx_m01_u1_pdfindex_p66_block42_608.png) La pulsera antiestàtica no protegeix el treballador sinó els components electrònics

El procés de reparació tindrà a veure amb la comprovació i substitució eventual de components:

* Comprovació del funcionament de l'equip

* Manipulació del xassís/caixa

* Substitució de components avariats

* Càrrega del programari no funcionant

* Prova

* Reprocessat

67

Factors de risc relacionats amb el sector

Els processos industrials relacionats amb la informàtica tenen, per tant, una sèrie de factors de risc que tenen a veure amb la construcció i reparació dels ordinadors i dels components que els formen.

* Per a poder identiﬁcar els riscos i establir-ne un procès correcte de prevenció, cal conèixer-los de manera adequada.

Els riscos relacionats amb el medi de treball comporten una bona organització de la feina, i tenen ramiﬁcacions en l'ergonomia, el control de les emissions nocives, i l'ordre i neteja en el treball.

* Aquest és un camp molt relacionat també amb l'ecologia, ja que molts dels processos que cal realitzar per a evitar contaminacions en el treball també tenen els seus homòlegs en el control del medi ambient en general.

* El tractament dels residus és un camp ampli que comprèn des del reciclatge ﬁns a l'eliminació segura dels residus generats durant el procès industrial.

Els riscos relacionats amb l'electricitat tenen a veure amb la possibilitat que el cos entri en contacte amb el corrent elèctric.

* Per tant, cal conèixer els paràmetres bàsics relacionats amb l'electricitat, com també els valors màxims suportables pel cos humà i, sobretot, les disposicions mínimes de seguretat que cal adoptar per a realitzar treballs en què entri en joc l'electricitat, tant si és en treballs amb tensió com sense.

* En el cas de la informàtica, ens referim a electricitat de baixa tensió.

Els riscos relacionats amb les ones no ionitzants es refereixen al grau d'exposició a aquestes ones, tant òptiques com electromagnètiques.

* Cal conèixer quines són les fonts més habituals d'exposició a aquestes ones, i quines accions es poden realitzar en l'entorn de treball per a reduïr o ﬁns i tot evitar el contacte amb aquestes i, per tant, els seus possibles efectes indesitjats.

3.3 Normes de protecció ambiental i higiene industrial

Malgrat tots els factors positius que ha introduït la industrialització en la salut dels treballadors i de la població en general, aquesta també ha provocat algunes conseqüències negatives que es deriven directament de l'exposició a perills per a la seguretat i a agents perjudicials, o indirectament al deteriorament del medi ambient local i mundial.

* En aquest apartat veurem la relació directa que hi ha entre la salut ambiental i la salut a l'entorn del treball.

De la mateixa manera que els perills derivats del treball, els perills per a la salut d'origen ambiental poden ser de caràcter biològic, físic, biomecànic o psicosocial.

Entre aquests perills s'inclouen factors tradicionals com les deﬁciències de sanejament i habitatge, i la contaminació agrícola i industrial de l'aire, l'aigua, els aliments i el sòl.

68

Malgrat totes les vinculacions, la salut en el treball se centra en la salut dels treballadors, mentre que la salut ambiental ha d'atendre la salut del públic general.

3.3.1 Riscos ambientals per a la salut

Els efectes sobre la salut d'origen ambiental comprenen els efectes nocius indirectes de la indústria sobre una alimentació i habitatge adequats i el deteriorament dels sistemes mundials de què depèn la salut del planeta.

Cal assenyalar que el factor més important per a un medi ambient nociu, al lloc de treball o en general, és la pobresa.

Entre les amenaces per a la salut tradicionals dels països en desenvolupament o dels sectors pobres de qualsevol país ﬁguren la falta de sanejament, de subministrament d'aigua i d'aliments, que contribueixen a la propagació de malalties transmissibles, com també la mala qualitat de l'habitatge, amb una elevada exposició al fum de cuina, i també un elevat risc d'incendis i d'accidents en l'agricultura a petita escala i en les petites indústries rurals.

La toxicologia, l'epidemiologia, la higiene en el treball, l'ergonomia i l'enginyeria de la seguretat són els instruments bàsics de la ciència del medi ambient.

El procés d'avaluació i gestió de riscos és el mateix que en els riscos laborals: identiﬁcació dels perills, classiﬁcació dels riscos, avaluació de l'exposició i estimació del risc.

Atès que els resultats negatius per a la salut són més evidents en els treballadors, s'ha utilitzat la informació sobre els efectes de l'exposició en el treball a substàncies tòxiques per a calcular el risc que presenten aquests per a la comunitat en general.

A escala individual, la malaltia professional afecta el benestar a la llar i a la comunitat i, en general, un persona que té problemes de salut per insuﬁciències a la llar i la comunitat no pot ser productiva en el lloc de treball.

Les normes de salut ambiental solen ser molt més estrictes que les de salut en el treball, ja que en el primer cas s'inclou població sensible com nens petits o dones embarassades.

En resum, la salut en el treball i la salut ambiental es troben estretament lligades pel següent:

* El fet que la font de l'amenaça per a la salut acostuma a ser la mateixa.

* Les seves metodologies comunes, especialment en matèria d'avaluació de
la salut i control de les exposicions.

* La contribució aportada per l'epidemiologia del treball al coneixement dels
efectes de les exposicions ambientals.

69

La psicosociologia s'ocupa dels aspectes del treball que poden afectar la salut o benestar psíquic del treballador en la seva relació amb l'entorn i, per tant, amb el desenvolupament de la seva feina.

La higiene industrial també és coneguda com a higiene en el treball.

Contaminant a l'aire

La concentració a l'aire d'un contaminant pot ser determinant per a trobar una torre de refrigeració contaminada per legionel·la.

* Els efectes de les malalties professionals en el benestar a la llar i la comunitat
i, a la inversa, els efectes de les patologies ambientals en la productivitat dels treballadors.

* La necessitat cientíﬁca de tenir en compte les exposicions totals per a
determinar les relacions dosi-resposta.

* L'eﬁciència en el perfeccionament i aproﬁtament dels recursos humans
resultant d'aquesta vinculació.

* La millora en les decisions sobre el control de les exposicions derivada
d'aquesta visió més àmplia.

* Més coherència a l'hora d'establir les normes.

* El fet que vincular salut ambiental i salut en el treball és un incentiu més
per a rectiﬁcar els perills a què es troben exposades la població laboral i la comunitat.

Entre les mesures de prevenció que cal prendre, podem fer una divisió en tècniques mèdiques i no mèdiques, tal com veiem en la ﬁgura 3.5.

* Les segones són les que tenen relació directa amb les condicions de treball, tal com hem vist en aquest apartat.

Figura 3.5 - Tècniques de prevenció de riscos

![fp_smx_m01_u1_pdfindex_p69_block83_407.png](../../../assets/img/0221-muntatge-i-manteniment-d-equips/fp_smx_m01_u1_pdfindex_p69_block83_407.png) Higiene industrial

La higiene industrial és la tècnica no mèdica de prevenció de les malalties professionals mitjançant l'estudi, reconeixement i avaluació, dels agents contaminants que es troben en el medi laboral.

70

Hi ha diversos tipus de contaminants: químics (matèria), físics (energia) i biològics (ésser viu).

L'ergonomia és la ciència que estudia com es pot adaptar l'entorn de treball al treballador.

Exemple de multidisciplinarietat

Si una empresa detecta estadísticament que en una secció hi ha moltes incapacitats temporals degudes a trastorns musculoesquelètics, l'especialista en medicina intervindrà per diagnosticar si l'origen de les malalties són postures i moviments repetitius.

* Si és així, s'haurà de trobar la solució utilitzant l'enginyeria per a modiﬁcar el lloc de treball, sense oblidar que això implicarà un cost econòmic per a l'empresa.

La higiene industrial segons l'American Industrial Hygiene Association

L'any 1959, l'American Industrial Hygiene Association va deﬁnir la higiene industrial com la ciència i l'art de la identiﬁcació, avaluació i control, dels factors o agents ambientals originats pel lloc de treball o presents en aquest que poden causar malaltia, disminució de la salut o el benestar, o incomoditat o ineﬁciència signiﬁcatius entre els treballadors o la resta de membres de la comunitat.

La connexió principal entre el lloc de treball i el medi ambient general és que la font de perill sol ser la mateixa, tant si es tracta d'una activitat agrícola com industrial com en el cas dels ordinadors.

* Per a controlar el perill sobre la salut, en tots dos casos pot resultar eﬁcaç un enfocament comú.

Així passa a l'hora de triar tecnologies químiques per a la producció.

* Si es pot obtenir un producte acceptable amb una substància química menys tòxica, l'elecció d'aquesta substància pot reduir o ﬁns i tot eliminar el risc per a la salut.

* Un exemple és la utilització de pintures a l'aigua, més segures, en lloc de les que contenen dissolvents orgànics tòxics.

Ergonomia

Després de les deﬁnicions enciclopèdiques, dels tècnics i dels organismes oﬁcials, podem concretar el concepte d'ergonomia.

L'ergonomia és una tècnica no mèdica i multidisciplinària que té per objecte adaptar l'entorn de les persones a les seves característiques i exigències anatòmiques, ﬁsiològiques i psicològiques.

Des del punt de vista econòmic, l'ergonomia aporta, a l'empresa, salut per al treballador i, en conseqüència, més productivitat i menys absentisme per accidents o malalties professionals.

L'ergonomia dissenya els llocs de treball, les màquines i les eines buscant sempre la màxima seguretat, eﬁcàcia i confort per a l'usuari; també investiga noves formes d'organització del treball o les característiques que ha de reunir l'ambient físic per a ser saludable per als treballadors.

L'ergonomia busca deﬁnir condicions materials de treball segures, saludables i confortables per al treballador, i útils per a l'empresari per a una millora de la qualitat i quantitat del treball realitzat.

Per a aconseguir els seus objectius, l'ergonomia necessita la intervenció d'especialistes en medicina, enginyeria, psicologia, economia, estadística...; d'aquí que es consideri una matèria multidisciplinària.

71

3.3.2 Política en matèria de medi ambient.

* Control de la contaminació ambiental

El sector de l'electrònica, comparat amb altres, s'ha considerat habitualment com a “net” quant als seus efectes sobre el medi ambient.

* Malgrat això, les substàncies químiques utilitzades en la fabricació de parts i components electrònics, i els residus generats, creen problemes mediambientals importants que s'han d'abordar a escala global a causa de les dimensions del sector de l'electrònica.

Què es pot fer amb els residus

Els residus i subproductes derivats de la fabricació de targetes de cablejat imprès (PWB), targetes de circuit imprès (PCB) i semiconductors són camps d'interès en els quals el sector de l'electrònica ha actuat amb fermesa en els aspectes de depuració i tècniques de reciclatge/recuperació.

* En l'actualitat, l'incentiu de controlar l'empremta mediambiental dels processos electrònics s'ha traslladat en gran mesura de l'accent mediambiental a l'àmbit econòmic.

![fp_smx_m01_u1_pdfindex_p71_block439_353.png](../../../assets/img/0221-muntatge-i-manteniment-d-equips/fp_smx_m01_u1_pdfindex_p71_block439_353.png) Els CFC s'han prohibit.

A causa dels costos i responsabilitats associats a residus i emissions perilloses, el sector de l'electrònica ha implantat i desenvolupat controls ambientals estrictes que han reduït en gran mesura els efectes dels seus subproductes i residus.

* A més s'ha pres la iniciativa d'incorporar objectius, eines i tècniques mediambientals al funcionament de les empreses.

La fabricació d'aquests components electrònics exigeix utilitzar una gran varietat de substàncies químiques, de tècniques i un equip de fabricació especials.

* La perillositat associada a aquest procés de fabricació obliga a la gestió adequada dels subproductes químics, residus i emissions per a garantir la seguretat dels treballadors del sector i la protecció del medi ambient en les comunitats on hi hagi les indústries.

Tractament dels residus

Els residus generats en la fabricació de components electrònics s'han de tractar de manera adequada.

* Això comporta realitzar un control de les aigües residuals (precipitació química, neutralització del pH) i dels residus sòlids (incineració, emissions atmosfèriques, absorció de components nocius, reciclatge...)

Quant als materials reciclables s'utilitzen, es reutilitzen o es recuperen ingredients en un procés industrial per a fer un producte.

72

El reciclatge de materials i residus és un mitjà no contaminant i econòmic d'aproﬁtar amb eﬁcàcia tipus especíﬁcs de corrents de residus, com metalls i dissolvents.

Els materials i residus es poden reciclar en la mateixa empresa, encara que també es pot fer en empreses secundàries.

* Les empreses trien el reciclatge com a alternativa amb criteris ﬁnancers, depenent del cost que representi.

A mesura que augmenta l'exigència de prevenir la contaminació i que el sector cerca mitjans rendibles per a abordar el problema, el sector de l'electrònica ha d'avaluar noves tècniques i tecnologies que permetin millorar els mètodes de gestió de materials perillosos i la generació de residus.

* Un exemple és la gran quantitat d'aigua que s'utilitza en els nombrosos rentats i altres etapes del procés en el sector de l'electrònica.

* A zones amb escassetat d'aigua, la situació obliga al sector a trobar alternatives.

* Però és essencial assegurar-se que l'alternativa (per exemple, dissolvents) no creï problemes mediambientals addicionals.

3.3.3 Ordre i neteja en el treball

El fet de treballar en un lloc ordenat i net té diversos avantatges que comencen amb el benestar del treballador, ja que la feina se li facilitarà en gran manera.

* Però no solament estem parlant de la percepció que tingui el treballador del seu lloc d'activitat, sinó que l'estat d'aquest tindrà un efecte directe en la salut laboral dels treballadors de l'empresa.

En qualsevol activitat laboral, per a aconseguir un grau de seguretat acceptable, és important assegurar i mantenir l'ordre i la neteja del lloc de treball.

* A més d'evitar accidents i lesions, s'estalviarà temps, espai i materials.

Hi ha alguns riscos laborals genèrics relacionats amb l'ordre i neteja com els següents:

* Caigudes al mateix nivell

* Cops contra objectes immòbils

* Caigudes d'objectes per manipulació

* Contaminació ambiental

* Incendis

Mitjançant algunes mesures preventives, es podrà reduir la incidència d'aquests riscos laborals.

* Veureu que mantenir el lloc de treball ordenat i net és un principi bàsic de seguretat que requereix quatre tipus d'actuacions fonamentals:

73

Segons el RD 486/1997

“S'eliminaran amb rapidesa els material de rebuig, taques de greix, residus de substàncies perilloses i altres productes residuals que puguin originar accidents o contaminar l'ambient de treball”.

1.

* Eliminar tot allò que sigui innecessari i classiﬁcar allò que no s'utilitza.

2.

* Condicionar els mitjans per a desar i localitzar el material fàcilment.

3.

* Evitar embrutar i netejar després.

4.

* Afavorir l'ordre i la neteja.

Ordre en el treball

Les zones de pas i sortides s'han de mantenir degudament lliures d'objectes i convenientment senyalitzades per a facilitar i conduir els moviments de les persones ﬁns i tot en cas d'emergència, i per a prevenir els cops contra objectes i caigudes.

* Cal vigilar no acumular ni apilar materials de cap tipus en zones de pas o de treball, i retirar els objectes que obstrueixin el camí o obstaculitzin el pas, sortida i treball dels empleats, i cuidar especialment l'accés als equips d'alarma i extinció d'incendis.

Els mitjans d'emmagatzemament de materials han de ser apropiats, estables i segurs per a evitar-ne el lliscament i caiguda.

* Els materials que no són emmagatzemats convenientment constitueixen un perill.

* Per tant cal assignar un lloc a cada cosa i procurar que cada cosa sigui al seu lloc, tractant de crear i mantenir els mitjans per a desar i localitzar el material fàcilment, i habituant-se a desar cada objecte o eina en el seu lloc i eliminant allò que sigui inservible de manera immediata.

* Els materials elèctrics, a més, han d'estar senyalitzats convenientment perquè quedi ben clara la seva ubicació.

* Quant a materials inﬂamables com bateries cal prendre mesures addicionals en cas d'haver-los d'arxivar.

Les eines de treball s'han de recollir en suports o lleixes adequades que en facilitin la identiﬁcació i localització.

* Les eines manuals cal que s'ordenin i emmagatzemin al seu lloc i en condicions adequades per al seu proper ús, evitant deixar-les sobre els equips, a les superfícies de treball o de pas o a qualsevol altre lloc diferent del corresponent.

* Cada lloc d'emmagatzematge ha d'estar concebut en funció de la seva funcionalitat i rapidesa de localització, amb la ﬁnalitat d'evitar moviments forçats i innecessaris.

En el moment d'acabar qualsevol operació amb els equips de muntatge o manteniment cal deixar ordenat l'espai d'activitat, revisar els aparells utilitzats i comprovar que totes les proteccions estiguin operatives.

En un lloc de treball com un taller de manteniment d'ordinadors cal esmentar de manera especial les eines que puguin produir ferides, com tornavisos o tisores.

* Els soldadors s'han de deixar desendollats, i el diferencial del lloc de treball desconnectat per a evitar deixar qualsevol component elèctric en funcionament.

* Un cop utilitzades, totes les eines s'han de desar al seu lloc.

* En la ﬁgura 3.6 podem veure un taller de manteniment amb els recanvis arxivats en lleixes de metall.

74

Figura 3.6 - Exemple d'organització dels recanvis en un taller

![fp_smx_m01_u1_pdfindex_p74_block197_72.png](../../../assets/img/0221-muntatge-i-manteniment-d-equips/fp_smx_m01_u1_pdfindex_p74_block197_72.png) Una bona classiﬁcació de les eines i equips a reparar millorarà l'eﬁciència del servei tècnic.

Neteja al treball.

* Eliminació i recollida de residus electrònics

Cal eliminar diàriament tots els materials de rebuig o qualsevol altre tipus de brutícia dels sòls dels llocs de treball o les instal·lacions, i evitar que s'acumuli sobre les màquines o equips, dipositant-los en recipients adequats que en facilitin la identiﬁcació i localització.

* Els rebuigs i residus contaminants han de romandre en contenidors adequats ﬁns a la seva retirada.

* El manteniment de les màquines netes i sense obstacles proporciona més seguretat a l'usuari.

Segons la normativa de l'Agència de Residus de Catalunya, els residus per a la recollida selectiva es poden classiﬁcar en els següents:

* Residus municipals

1.

* Vidre

2.

* Paper/cartró

3.

* Envasos lleugers

* Residus municipals especials

1.

* Residus d'aparells elèctrics i electrònics (RAEE)

2.

* Piles

3.

* Medicaments

Tot el rebuig relacionat amb l'electrònica no es pot llençar als contenidors de rebuig sinó que s'ha de tractar de manera especial.

* Per tant cal fer una selecció i tractament especíﬁc a l'hora d'eliminar i recollir els residus electrònics.

* Aquesta selecció dels residus l'han de fer tant els particulars com les empreses que tinguin relació amb el sector.

75

Trobareu més informació sobre la recollida selectiva en la secció “Adreces d'interès” del web del crèdit.

La recollida selectiva consisteix a recollir diferenciadament fraccions dels residus municipals amb la ﬁnalitat de poder-les reciclar.

* La recollida selectiva i el reciclatge permeten estalviar recursos escassos i part de l'energia necessària per a la fabricació dels productes a partir de matèries primeres verges.

![fp_smx_m01_u1_pdfindex_p75_block439_89.png](../../../assets/img/0221-muntatge-i-manteniment-d-equips/fp_smx_m01_u1_pdfindex_p75_block439_89.png) La informàtica domèstica genera grans quantitats de residus que cal recollir de manera adequada.

L'aspecte bàsic de la recollida selectiva és la selecció que els ciutadans i els comerços fan dels productes recuperables i que, posteriorment, l'Administració s'encarrega de gestionar.

En el cas dels ciutadans i petits tallers recullen, per exemple, materials reciclables com petits electrodomèstics i aparells d'informàtica, ferralla domèstica de petites dimensions (paelles, cassoles, etc.), cartrons de grans dimensions, metalls diversos (alumini, acer inoxidable, plom, llautó...), oli de cuina, radiograﬁes.

![fp_smx_m01_u1_pdfindex_p75_block439_285.png](../../../assets/img/0221-muntatge-i-manteniment-d-equips/fp_smx_m01_u1_pdfindex_p75_block439_285.png) Punt verd de reciclatge

Els punts verds de zona són instal·lacions mediambientals on es poden portar determinats residus perquè siguin distribuïts a les plantes de tractament especíﬁc, per a reciclar-los o per a evitar que contaminin.

* S'encarreguen de la recepció i l'emmagatzematge selectiu dels residus municipals.

Així, els punts verds de zona són els encarregats de potenciar la reutilització i el reciclatge, estalviar recursos naturals, aigua i energia, facilitar el tractament adequat dels residus especials, evitar la contaminació i preservar el nostre entorn.

Aquest servei és gratuït per a tots els particulars sempre que portin un pes inferior als 500 kg de residus no especials.

* Els residus especials són gratuïts ﬁns a 5 kg o 5 l.

* En el cas dels comerços, oﬁcines i petits tallers el servei és de pagament.

Quant als productors d'aparells elèctrics i electrònics, s'ha de considerar que els RAEE venen regulats per una normativa especíﬁca segons la qual hi ha:

* L'obligació dels productors de subministrar informació sobre el desmuntat-
ge dels aparells als gestors de residus, l'obligació de marcar-los i la d'establir sistemes de gestió dels residus dels seus propis aparells i el seu ﬁnançament, seran exigibles a partir del 13 d'agost de 2005.

* La prohibició d'utilitzar certes substàncies perilloses en la fabricació de
nous aparells elèctrics i electrònics.

* S'haurà de recollir selectivament quatre kilograms, de mitjana, per habitant
i any de RAEE procedents de llars particulars.

RD 208/2005, de 25 de febrer, sobre aparells elèctrics i electrònics i la gestió dels seus residus.

Alguns consells d'ordre i neteja

Les esquitxades o vessaments d'oli i altres líquids a terra s'han de cobrir amb un compost absorbent (per exemple, serradures) i netejar de manera immediata.

76

Hi ha una regla mnemotècnica per a recordar la llei d'Ohm: en un triangle posem la V a dalt i la R i la I a baix.

Aquestes actuacions contribuiran a prevenir relliscades i caigudes.

És important notar la importància de no menjar o beure al lloc de treball, i fer-ho només als llocs designats per a això (habitualment, cafeteries o sales polivalents).

Si veieu sòls humits, vidres trencats, cables solts, cantonades ﬁloses o claus sobresortints cal corregir el problema si aquest no comporta perill o avisar el servei de manteniment perquè adopti les mesures oportunes.

La taula de treball ha d'estar lliure d'abrics, bosses i llibres.

* S'ha d'intentar no deixar les calaixeres obertes per a evitar cops i caigudes.

Mantenir el lloc d'activitat sempre net i en ordre és un factor important per a l'eﬁcàcia del treball i la prevenció de riscos laborals, i és necessària la col·laboració de tot el personal en el manteniment de la neteja de l'entorn.

3.4 Electricitat i seguretat.

* Coneixements bàsics

Per a comprendre a fons el tema de la seguretat elèctrica s'ha de recordar que quan el cos humà és travessat pel corrent elèctric es comporta com un conductor complint la llei d'Ohm.

La llei d'Ohm relaciona tres conceptes de manera que el voltatge és directament proporcional a la resistència i a la intensitat, segons la fórmula expressada:

V = R × I

En què:

V = diferència de potencial o tensió

I = intensitat

R = resistència

Diferència de potencial o tensió: la unitat de mesura és el volt.

* Per acord se suposa que el terra està a potencial 0 i es pren com a referència per a mesurar els potencials.

* Intensitat: la unitat de mesura és l'ampere.

* La intensitat és la quantitat d'electricitat que recorre un circuit elèctric per unitat de temps.

* Resistència: la unitat de mesura és l'ohm.

* D'acord amb la llei d'Ohm, la intensitat que circula és inversament proporcional a la resistència que ofereix el conductor, que ve deﬁnida pel coeﬁcient de resistivitat.

El càlcul de la resistència s'obté per mitjà de la fórmula següent :

77

Podem fer servir la mateixa regla mnemotècnica del triangle per a la llei d'Ohm de la potència.

Si disposem de més voltatge i volem aconseguir la mateixa potència, la intensitat serà menor.

Les torres d'alta tensió sempre tenen grups de tres cables.

R = ϱ × L

S

En què:

R = resistència

ϱ= coeﬁcient de resistivitat

L = longitud

S = secció

La llei d'Ohm aplicada a la potència és una variant de la llei d'Ohm a la qual s'incorpora un nou concepte: la potència elèctrica.

P = V × I

En què:

P = potència elèctrica

V = diferència de potencial o tensió

I = intensitat

Potència elèctrica: la unitat de mesura és el watt.

* És la quantitat de treball mesurat en joules partit pel temps en segons.

* Com indica la fórmula, és directament proporcional al voltatge i a la intensitat.

A partir de la fórmula podem extreure una conclusió i és la següent: si mantenim una potència donada i augmentem el voltatge, automàticament haurà de baixar la intensitat (mantenint la potència com s'ha dit).

* Aquest és el motiu que fa que el transport de corrent es faci a alts voltatges; d'aquesta manera, pels conductors circula menys intensitat i la potència que es transmet és la mateixa.

3.4.1 Sistemes de distribució del corrent

El corrent es genera a la central elèctrica.

* Normalment els generadors són trifàsics de corrent altern, cosa que vol dir que del generador surten tres cables amb una tensió determinada entre ells.

Tot el procés de distribució es fa de la manera més eﬁcient possible, és a dir, intentant minimitzar les pèrdues (bàsicament les pèrdues per calor).

* Això s'aconsegueix mantenint el voltatge el més alt possible.

* A major tensió, menor intensitat, i per tant menys pèrdues energètiques, aconseguint així maximitzar la potència que arriba al ﬁnal de la línia.

El consumidor ﬁnal rep el corrent en funció de l'ús que en farà.

* Bàsicament podem

78

Encara que per a tancar el circuit tenim dos cables com a mínim, només un porta fase (en un endoll d'un habitatge).

El corrent a l'habitatge

El corrent que ens arriba al nostre habitatge prové de línies trifàsiques, l'única diferència és que de la línia només ens ve una fase (que porta la tensió) i un neutre (línia de terra de la companyia).

Per tal de minimitzar les pèrdues en una central elèctrica, augmentem la tensió en el transport.

diferenciar les línies en dos tipus depenent de l'ús: les domèstiques i les industrials; les domèstiques acostumen a ser monofàsiques i les industrials trifàsiques.

Les línies monofàsiques són les que tenim en un endoll normal, al qual normalment arriben tres cables, però només un porta fase, o corrent, per això s'anomenen monofàsiques; el cable actiu s'anomena fase, el cable que tanca el circuit s'anomena neutre i normalment el proporciona la companyia, i el cable que queda és la presa de terra, que depèn de la instal·lació de l'usuari.

La tensió de què disposa una línia monofàsica depèn de la tensió que hi ha entre la fase i el neutre; si tenim una tensió entre fases de 380 V, la tensió entre fase i neutre serà de 220 aproximadament, ja que surt del càlcul de la tensió de fase dividit per l'arrel quadrada de tres.

Les línies trifàsiques, com el seu nom indica, disposen de tres cables actius que poden ser de diferents voltatges.

* Les més comunes són les industrials de 380 V entre fases, que a més dels tres cables actius acostumen a tenir -com les monofàsiquesun cable neutre i un de terra: el neutre ve de la companyia, i el de terra de la instal·lació de l'usuari.

Les línies trifàsiques poden tenir altres sistemes de connexió depenent de la màquina a la qual subministrin energia.

* La característica fonamental d'aquestes línies és que tenen tres cables actius.

L'energia es genera en una central aproﬁtant un salt d'aigua, amb energia tèrmica, nuclear o d'altres (ﬁgura 3.7).

Figura 3.7 - Representació de l'esquema de distribució de l'energia elèctrica

![fp_smx_m01_u1_pdfindex_p78_block209_496.png](../../../assets/img/0221-muntatge-i-manteniment-d-equips/fp_smx_m01_u1_pdfindex_p78_block209_496.png) 3.4.2 Efectes en el cos del pas del corrent

Podem diferenciar els efectes que produeix el corrent segons el moment en els tipus següents:

79

Descàrrega elèctrica

Hi ha vegades en què una persona que ha patit una descàrrega elèctrica no presenta danys aparents; hi ha conseqüències que poden aparèixer posteriorment, és per això que es recomana que un especialista faci una revisió.

Tensió i intensitat

El que és més perjudicial per al cos és la intensitat quan travessa els teixits, si hi ha un voltatge alt però poca intensitat, com és el cas de les bugies d'un motor d'explosió, no hi ha risc de patir conseqüències greus.

* Instantanis, és a dir, que es produeixen en el moment del contacte:

* Enrampament lleuger

* Contracció muscular involuntària

* Fibril·lació ventricular i arítmies

* Parada respiratòria

* Asfíxia

* Posteriors al contacte:

* Trastorns cardiovasculars

* Cremades internes i externes

* Afeccions renals degudes a les toxines de les cremades

Intensitat i durada del pas del corrent

L'acció del corrent es pot traduir en tres fenòmens que succeeixen a mesura que creix la intensitat i el temps que aquest circula per l'organisme: !

* Llindar de percepció: és el valor mínim d'intensitat a partir del qual es
percep el pas del corrent.

* Contracció involuntària dels músculs de les extremitats (tetanització
muscular): impedeix a l'afectat deslliurar-se de l'element en tensió.

* Fibril·lació ventricular: són contraccions descoordinades que impliquen
la pèrdua de ritme cardíac i diﬁcultat per a impulsar la sang, i que poden arribar a produir parada respiratòria.

Els efectes del corrent en el cos humà són directament proporcionals als factors següents, entre d'altres:

* Intensitat del corrent (amperes)

* Durada del pas del corrent

* Circuit del corrent en el cos humà

Com més intensitat i durada del pas del corrent, més grans són les lesions.

La tensió no determina directament els efectes o lesions, però sí que ho fa de manera indirecta en generar intensitat.

80

Perillositat de l'electricitat

Hi ha una sèrie de variables que fan més perillós el contacte amb l'electricitat com poden ser la pressió de contacte, l'estat ﬁsiològic, la superfície de contacte i el fet que el corrent no afecta de la mateixa manera tothom.

Resistència elèctrica del cos

En un accident elèctric, la intensitat de corrent que circula pel cos i, en conseqüència, la gravetat de les lesions, depèn de la tensió i de la resistència present en el circuit que el corrent fa pel cos.

Aquesta resistència està formada per tres elements en sèrie, com es pot veure en la ﬁgura 3.8.

* R1 o resistència del punt de contacte.

* Depèn dels materials que reco-
breixen la part del cos que entra en contacte amb el corrent; així, doncs, dependrà de la roba, els guants, etc.

* que l'operari tingui en el punt de contacte.

* En cas que el contacte sigui directe amb la pell, el seu valor serà nul.

* R2 o resistència pròpia del cos humà.

* La resistència del cos humà depèn
de multitud de factors, entre els quals podem esmentar:

* Grau d'humitat de la pell

* Superfície de contacte

* Pressió de contacte

* Tensió aplicada

* Estat ﬁsiològic -per exemple, taxa d'alcohol a la sang

* Duresa de l'epidermis

Figura 3.8 - Resistència que oposa el cos al pas del corrent.

![fp_smx_m01_u1_pdfindex_p80_block262_553.png](../../../assets/img/0221-muntatge-i-manteniment-d-equips/fp_smx_m01_u1_pdfindex_p80_block262_553.png)
* R3 o resistència del punt de sortida.

* Inclou la resistència del calçat i del
terra.

* Pel que fa a aquest segon element, es considera que no és conductor

81

Risc d'accidents elèctrics

Si aconseguim que els treballadors estiguin en contacte amb les tensions de seguretat en cada cas, el risc de patir accidents elèctrics disminueix considerablement.

El corrent continu...

...pot tenir les mateixes conseqüències que el corrent altern de 50 Hz o 60 Hz, encara que requereix valors d'intensitat tres vegades superiors.

quan la resistència que presenta un individu a la sortida de corrent pels dos peus és superior a 50.000 ohms.

La utilització de banquetes o estores aïllants en fonamenta l'eﬁcàcia preventiva ja que eleva la resistència per sobre d'aquest valor i, en cas de contacte, el corrent que passa pel cos de l'usuari resulta pràcticament inapreciable.

La tensió

La tensió és el factor que, unit a la resistència del circuit, provoca el pas del corrent pel cos humà.

* Una tensió elevada no és perillosa per si mateixa, però si s'aplica a una resistència baixa, permet el pas d'un corrent perjudicial.

La tensió de contacte és la tensió que s'aplica entre dues parts diferents del cos humà a causa de la fallada en l'aïllament de parts actives.

* La tensió de defecte és la tensió que apareix com a conseqüència de la fallada de l'aïllament entre dues masses, entre una massa i un element conductor, o entre una massa i el terra.

Tenint en compte que intensitats de 25 mA no causen trastorns a l'organisme i la resistència del cos oscil·la entre 1.000 i 2.000 ohms, la tensió de seguretat és la que es pot aplicar indeﬁnidament al cos humà sense perill.

* En llocs secs: 50 V

* En llocs humits: 24 V

* En llocs submergits: 12 V

La freqüència

El corrent altern de 50 o 60 Hz és el que s'empra normalment per a ús domèstic i industrial.

En corrents de freqüència superior, la perillositat disminueix progressivament quant a la ﬁbril·lació ventricular, encara que es mantenen els efectes tèrmics del corrent, les cremades.

El recorregut del corrent a través del cos

En tocar dos conductors o peces que estiguin a diferent potencial, l'accidentat queda sotmès a una tensió.

* Actualment totes les subestacions tenen el neutre dels transformadors a terra; només tocant una de les fases es pot tancar el circuit.

82

Figura 3.9 - Circuits possibles de pas del corrent pel cos humà

![fp_smx_m01_u1_pdfindex_p82_block284_81.png](../../../assets/img/0221-muntatge-i-manteniment-d-equips/fp_smx_m01_u1_pdfindex_p82_block284_81.png) Com es mostra en la ﬁgura 3.9, hi ha diferents circuits de pas de corrent, i són:

* Mà peu contrari

* Mà cap

* Mà dreta mà esquerra

* Peu dret peu esquerre

Els circuits del pas del corrent més perillosos són els que afecten el tòrax (cor) i el cap.

3.4.3 Tipus de contactes elèctrics

Perquè circuli corrent a través d'una persona, és necessari que es produeixi un contacte amb un element en tensió.

* Això es produirà si qualsevol part del cos toca directament una instal·lació elèctrica, o bé a través d'un element conductor com una eina, una escala metàl·lica, etc.

A efectes preventius els contactes elèctrics es classiﬁquen en directes i indirectes.

Contactes elèctrics directes

Els contactes elèctrics directes són aquells en què la persona entra en contacte amb una part activa de la instal·lació.

83

S'anomenen parts actives de la instal·lació el conjunt de conductors i peces sota tensió en servei normal.

* Aquestes inclouen el neutre i les peces que hi estan connectades i n'exclouen les masses quan estan unides al neutre per a protegir contra contactes indirectes.

* S'anomenen masses de la instal·lació el conjunt de parts metàl·liques d'un aparell que en condicions normals estan aïllades de les parts actives.

Són masses de la instal·lació:

* Parts metàl·liques accessibles dels materials elèctrics

* Armadures metàl·liques de cables i canalitzacions

* Conduccions metàl·liques d'aigua, gas, etc.

* Suports d'aparells elèctrics amb aïllament funcional

* Peces en contacte amb l'embolcall exterior

El contacte elèctric directe es pot produir de diferents maneres:

* Contacte de l'afectat entre dos conductors actius de la xarxa (ﬁgura 3.10).
La persona entra en contacte amb dues parts actives de la instal·lació.

* Contacte directe entre fase i neutre (ﬁgura 3.11).

* La persona només toca
una part activa i tanca el circuit amb el neutre, que accidentalment ha anat a terra.

* Fase col·locada a terra per avaria (ﬁgura 3.12).

* La persona tanca el circuit
entre dues fases, una de les quals està col·locada a terra per avaria.

Figura 3.10 - Circuit entre dues fases o conductors actius

![fp_smx_m01_u1_pdfindex_p83_block121_500.png](../../../assets/img/0221-muntatge-i-manteniment-d-equips/fp_smx_m01_u1_pdfindex_p83_block121_500.png)

Figura 3.11 - Contacte directe entre fase i neutre

![fp_smx_m01_u1_pdfindex_p83_block121_666.png](../../../assets/img/0221-muntatge-i-manteniment-d-equips/fp_smx_m01_u1_pdfindex_p83_block121_666.png) 84

Una de les fases està connectada a la carcassa de la màquina i produeix el pas del corrent per l'accidentat.

Figura 3.12 - Fase col·locada a terra per avaria

![fp_smx_m01_u1_pdfindex_p84_block234_72.png](../../../assets/img/0221-muntatge-i-manteniment-d-equips/fp_smx_m01_u1_pdfindex_p84_block234_72.png) Contactes elèctrics indirectes

En els contactes elèctrics indirectes la persona entra en contacte amb masses col·locades accidentalment sota tensió com es mostra en la ﬁgura 3.13.

* La persona no executa cap treball de risc, però hi ha un defecte a la instal·lació que el fa entrar en contacte amb l'electricitat.

* Això pot passar pels motius següents:

Figura 3.13 - Contactes elèctrics indirectes

![fp_smx_m01_u1_pdfindex_p84_block234_340.png](../../../assets/img/0221-muntatge-i-manteniment-d-equips/fp_smx_m01_u1_pdfindex_p84_block234_340.png)
* Un defecte d'aïllament intern

* Un defecte d'origen extern

* Una inversió del conductor de protecció

* Un defecte entre el conductor de protecció i un conductor actiu

La protecció contra contactes indirectes es fa mitjançant els procediments següents:

* Separació de circuits.

* Petites tensions quan sigui possible.

* Doble aïllament.

* Posada a terra de masses amb dispositius de tall per tensió o intensitat de
defecte.

85

Tot el que fa referència a instal·lacions es pot trobar en les IT (instruccions de treball) del REBT, RD 842/2002.

Els graus d'electriﬁcació estan especiﬁcats en el Reglament electrotècnic de baixa tensió (RD 842/2002, de 2 d'agost).

3.4.4 Elements i funcionament d'una instal·lació bàsica

Tant en la indústria com als habitatges o els comerços fem servir aparells elèctrics connectats a una instal·lació.

* Hi ha un seguit d'elements, comuns a totes les instal·lacions, com el quadre privat de comandament i protecció, i els conductors, que tenen la funció de protecció.

* En cas que hi hagi algun defecte en la instal·lació o en l'aparell que connectem, aquests elements actuaran per protegir tant les persones com les instal·lacions i els béns que aquestes contenen.

Instal·lacions interiors

Les instal·lacions interiors o receptores són les que, alimentades per una xarxa de distribució o per una font d'energia pròpia, tenen com a ﬁnalitat la utilització de l'energia elèctrica.

El sistema de protecció es farà posant a terra les masses i emprant interruptors diferencials.

Les instal·lacions es realitzaran mitjançant algun dels sistemes següents: conductors aïllats sota un tub encastat o en muntatge superﬁcial, i conductors aïllats a l'interior de buits de la construcció.

Graus d'electriﬁcació

El grau d'electriﬁcació determina la capacitat i la qualitat de la instal·lació i, per tant, condiciona el nivell de confort de l'habitatge.

* Electriﬁcació bàsica.

* És la necessària per a cobrir les possibles necessitats
d'utilització primàries sense que calguin obres posteriors d'adequació.

* Ha de permetre utilitzar els aparells elèctrics d'ús comú en un habitatge.

* Electriﬁcació elevada.

* És la corresponent a habitatges amb una previsió
d'utilització d'aparells electrodomèstics superior a l'electriﬁcació bàsica o amb una previsió d'utilització de sistemes de calefacció elèctrica o de condicionament d'aire o amb superfícies útils de l'habitatge superiors a 160 m2, o amb qualsevol combinació dels casos anteriors.

El promotor, propietari o usuari farà una previsió de la potència d'acord amb l'empresa subministradora, la qual, per a noves construccions, no serà inferior a 5.750 W a 230 V, en cada habitatge, independentment de la potència que contractarà cada usuari, que dependrà de la utilització que aquest faci de la instal·lació elèctrica.

* En els habitatges amb grau d'electriﬁcació elevat, la potència que s'ha de preveure no serà inferior a 9.200 W.</groc>

86

Quadre privat de comandament i protecció

El quadre privat de comandament i protecció (QPCP) és un conjunt d'aparells situats a l'origen de la instal·lació interior la ﬁnalitat dels quals és la protecció, la seguretat i la maniobra (ﬁgura 3.14).

* Consta dels elements següents, enumerats per ordre de col·locació en el quadre:

Figura 3.14 - Quadre privat de comandament i protecció

![fp_smx_m01_u1_pdfindex_p86_block234_179.png](../../../assets/img/0221-muntatge-i-manteniment-d-equips/fp_smx_m01_u1_pdfindex_p86_block234_179.png)
* Interruptor automàtic de tall omnipolar (ICP-M): estarà calibrat d'acord
amb la potència contractada.

* Interruptor diferencial (ID).

* Petits interruptors automàtics (PIA): hi haurà el mateix nombre que de
circuits interiors i d'acord amb el grau d'electriﬁcació de la instal·lació.

* Un born de terra per a la veriﬁcació d'aïllament respecte al terra dels
conductors actius de la instal·lació interior.

Característiques dels elements d'un QPCP

Els elements que componen un QPCP són l'interruptor de control de potència magnetotèrmic, l'interruptor diferencial i els petits interruptors automàtics.

* Cada un té unes característiques i funcions diferents.

Interruptor de control de potència magnetotèrmic (ICP-M)

L'interruptor automàtic general ha de reunir les característiques següents:

* Tall omnipolar

* Accionament manual

* Dispositius de protecció contra sobrecàrregues

* Dispositius de protecció contra curtcircuits

87

S'ha de tenir molt en compte el concepte de selectivitat de circuits pel que representa en el tema de seguretat.

Un ICP-M té una intensitat nominal que depèn del circuit que ha de protegir: la intensitat convencional de no-desconnexió és un 10% superior a la nominal, i la convencional de desconnexió és un 50% superior a la nominal.

El valor mínim del poder de curtcircuit d'aquests aparells serà de 4.500 A.

Interruptor diferencial (ID)

Els interruptors diferencials són aparells que provoquen l'obertura automàtica del circuit quan la suma vectorial de les intensitats que travessen els pols de l'aparell assoleixen un valor determinat.

La intensitat mínima amb la qual l'interruptor ha de disparar amb seguretat correspon a la sensibilitat de l'aparell o intensitat nominal de defecte a terra (In).

La protecció diferencial s'associa com a sistema de protecció al fet de posar a terra les masses.

El valor de la resistència màxima de posada a terra, d'acord amb la sensibilitat del relé diferencial, es calcula segons la fórmula:

Rt = Ub

In

En què:

Rt: resistència màxima de la posada a terra

Ub: tensió de contacte màxima admissible (24 V humits, 50 V secs)

In: intensitat nominal de defecte del diferencial (sensibilitat)

En general, i perquè no sempre és fàcil obtenir valors adequats de la resistència de posada a terra, es fan servir interruptors d'alta sensibilitat.

* Aquests dispositius, a més de tenir encomanada la missió de la protecció contra contactes directes i indirectes, tenen una aportació molt eﬁcaç contra incendis en limitar a potències molt baixes les fuites eventuals d'energia per defecte d'aïllament.

Petits interruptors automàtics

Són interruptors automàtics de protecció contra sobrecàrregues i curtcircuits i tenen per ﬁnalitat la protecció de cadascun dels circuits que componen la instal·lació interior.

Aquests interruptors s'han d'escollir tenint en compte la secció del conductor i la potència màxima previsible del circuit.

* Per a obtenir un mínim de selectivitat no podran ser del mateix calibre que l'ICP-M i com a màxim estaran situats dins del grau inferior.

En realitat només podem dir que hi ha selectivitat a la instal·lació quan, amb sobrecàrrega o curtcircuit, reacciona sempre i únicament el dispositiu de protecció més proper a l'avaria.

88

És preferible que...

...en cas de dubte sobre l'ús dels endolls se sobredimensionin les seccions dels cables que hi arriben, ja que els electrodomèstics tenen tendència a ser cada vegada més potents.

Conductors

Els conductors emprats en instal·lacions interiors sempre han de ser de coure i estar aïllats -pel cap baixper una tensió nominal de 750 V per a conductors rígids i de 440 V per a ﬂexibles.

Figura 3.15 - Color d'identiﬁcació dels cables

![fp_smx_m01_u1_pdfindex_p88_block197_163.png](../../../assets/img/0221-muntatge-i-manteniment-d-equips/fp_smx_m01_u1_pdfindex_p88_block197_163.png) Han de tenir la secció adequada a la utilitat; serà més gran com més gran sigui la potència de l'aparell que s'instal·la.

A més, la secció vindrà imposada per la caiguda de tensió des de l'origen de la instal·lació interior als punts d'utilització.

* Aquesta caiguda de tensió serà pel cap alt d'un 1,5%.

Els conductors de protecció han de ser de coure i presentar el mateix aïllament que els conductors actius, s'instal·len a la mateixa canalització i s'identiﬁquen pel color (ﬁgura 3.15).

Intensitats admissibles

La intensitat que pot suportar un cable està directament relacionada amb la secció del mateix cable (taula 3.2).

Taula 3.2 - Intensitats admissibles segons la secció del cable

Secció nominal mm2 2 unipolars agrupats 3 unipolars agrupats

1 15 13

1,5 20 18

2,5 27 23

4 36 31

6 47 41

10 64 57

89

És important tenir coneixements de la tecnologia elèctrica per a estar més ben protegits dels riscos que es poden provocar.

Si augmenta la secció del cable, aquest pot suportar més intensitat.

* En cas que tinguem dos cables agrupats, la intensitat que podran suportar serà més gran que si els cables agrupats són tres; això es deu al fet que la dissipació de calor és més eﬁcient amb dos cables que no pas amb tres.

Mecanismes

Entenem per mecanismes els elements que permeten accionar un circuit senzill -anomenats interruptorso els elements que permeten tenir accés a un punt de corrent -anomenats preses de corrent.

![fp_smx_m01_u1_pdfindex_p89_block439_245.png](../../../assets/img/0221-muntatge-i-manteniment-d-equips/fp_smx_m01_u1_pdfindex_p89_block439_245.png) Presa de corrent

* Preses de corrent.

* Les preses de corrent aniran proveïdes de presa de terra;
la intensitat mínima que han de poder suportar en règim permanent ha de ser de 10 A i ha d'admetre una clavilla amb espiga de 4 mm de diàmetre.

* Interruptors.
Partint de la base que la distribució interior d'un local o habitatge és monofàsica, segons la missió que es destini als interruptors aquests podran ser unipolars o bipolars (ﬁgura 3.16).

* Unipolars.

* S'empraran especialment per a encendre i apagar punts
de llum i també per a accionar petits electrodomèstics no considerats ﬁxos.

* S'han de connectar sempre a la fase.

* Bipolars.

* S'empraran per a accionar aparells de potència i tots els que
es considerin ﬁxos com termos, calefactors, etc.

Figura 3.16 - Interruptor unipolar i interruptor bipolar

![fp_smx_m01_u1_pdfindex_p89_block83_487.png](../../../assets/img/0221-muntatge-i-manteniment-d-equips/fp_smx_m01_u1_pdfindex_p89_block83_487.png) 3.4.5 Disposicions mínimes de seguretat

La prevenció de riscos laborals en temes elèctrics afecta una gran quantitat de situacions d'índole molt diversa i de característiques molt diferents.

* Malgrat això,

90

Alta o baixa tensió

La deﬁnició d'alta o baixa tensió és fonamental per fer complir el Reglament electrotècnic de baixa tensió (RD 842/2002) o normatives referents a alta tensió.

Mesures preventives

Les mesures preventives s'han de basar en l'avaluació de riscos que preveuen l'article 16 de la Llei de prevenció de riscos laborals i la secció primera del capítol II del Reglament dels serveis de prevenció.

hi ha una normativa bàsica que recull els aspectes bàsics que s'han d'observar en matèria de prevenció laboral.

L'àmbit d'aplicació de l'RD 614/2001 comprèn:

* Instal·lacions elèctriques dels llocs de treball

* Tècniques i procediments per a treballar a les instal·lacions elèctriques dels
llocs de treball

* Tècniques i procediments per a treballar a les proximitats de les ins-
tal·lacions elèctriques dels llocs de treball

El risc elèctric és el risc originat per l'energia elèctrica.

* Dins d'aquesta deﬁnició s'inclouen el contacte elèctric directe i indirecte, les cremades per contacte o per arc elèctric, els cops i les caigudes com a conseqüència de contacte o arc elèctric, i els incendis i/o les explosions originats per l'electricitat.

El treball en tensió és la feina durant la qual un treballador entra en contacte amb elements que estan en tensió o entra a la zona de perill, tant si és amb una part del cos, com amb les eines, els equips, els dispositius o els materials que manipula.

El Reglament electrotècnic per a baixa tensió estableix que les instal·lacions de baixa tensió són totes les que tenen una tensió nominal en corrent altern igual o inferior a 1.000 V i una tensió nominal en corrent continu igual o inferior a 1.500 V.

* Pel que fa a les instal·lacions d'alta tensió, són instal·lacions amb una tensió nominal en corrent altern superior a 1.000 V.

Instal·lacions elèctriques, tècniques i procediments de treball

El tipus d'instal·lació elèctrica d'un lloc de treball i les característiques dels seus components s'han d'adaptar a les condicions especíﬁques del lloc, l'activitat que s'hi desenvolupa i els equips elèctrics (receptors) que s'hi hagin d'utilitzar.

Per això, entre altres factors, s'han de tenir en compte:

* Les característiques conductores del lloc de treball (per exemple, locals
molls, locals humits o presència de superfícies molt conductores).

* La presència d'atmosferes explosives i materials inﬂamables.

* Els ambients corrosius.

* Qualsevol altre factor que pugui incrementar signiﬁcativament el risc elèc-
tric.

91

Instal·lació en tensió

Des del moment en què se suprimeix una de les mesures adoptades inicialment per a efectuar la feina sense tensió, en condicions de seguretat (cinc regles d'or), es considera que la part de la instal·lació afectada està en tensió.

Procediments de treball

Els procediments de treball en feines sense tensió s'han de seguir de manera exhaustiva, ja que qualsevol error pot provocar un accident mortal.

Treballs sense tensió

Les operacions i les maniobres per a deixar sense tensió una instal·lació abans d'iniciar el “treball sense tensió” i restablir la tensió en ﬁnalitzar-lo es troben regulades en l'annex II de l'RD 614/2001.

* Aquestes operacions les han de dur a terme treballadors autoritzats, en el cas de baixa tensió, i qualiﬁcats, en el cas d'alta tensió.

El procés pel qual se suprimeix la tensió de la instal·lació on s'ha de dur a terme el “treball sense tensió” és conegut com “les cinc regles d'or” i té per objecte protegir els treballadors del risc elèctric derivat de l'aparició inesperada de tensions perilloses a la instal·lació.

Per a suprimir la tensió d'una instal·lació, primer s'ha d'identiﬁcar la zona en què s'ha de fer la feina i, tret que hi hagi raons essencials per a fer-ho d'una altra manera, cal seguir un procés, que es desenvolupa seqüencialment en cinc etapes (cinc regles d'or).

Les cinc regles d'or:
1.

* Desconnectar (la part de la instal·lació en la qual s'ha de treballar).
2.

* Prevenir qualsevol possible realimentació.
3.

* Veriﬁcar l'absència de tensió.
4.

* Posada a terra i curtcircuit de totes les possibles fonts de tensió.
5.

* Protegir contra elements propers que tenen tensió i establir una
senyalització de seguretat per a delimitar la zona de treball (cal tenir en compte l'RD 485/1997, de 14 d'abril, sobre senyalització de seguretat i salut en el treball).

Reposició de la tensió

Les operacions i les maniobres per a reposar la tensió d'una instal·lació, un cop ﬁnalitzades les feines, les han de dur a terme treballadors autoritzats, en el cas de baixa tensió, i qualiﬁcats, en el cas d'alta tensió.

* La reposició de la tensió únicament pot començar:

* Després que hagin ﬁnalitzat les feines.

* Després que tots els treballadors que no resultin indispensables s'hagin
retirat.

* Després que s'hagin recollit de la zona de treball les eines i els equips
utilitzats.

El procés de reposició de la tensió es compon del següent:

* La retirada, si n'hi ha, de les proteccions addicionals i de la senyalització
que indica els límits de la zona de treball.

92

Protecció del treballador

El mètode, els equips i els materials utilitzats han d'assegurar la protecció del treballador contra el risc elèctric, i han de garantir que no pugui entrar en contacte accidentalment amb qualsevol altre element que es trobi en un potencial diferent del seu.

La feina en alta tensió...

...s'ha d'efectuar sota la direcció i la vigilància d'un cap de treball, que ha de ser un treballador qualiﬁcat que n'assumeixi la responsabilitat directa, i seguint totes les directrius de seguretat.

Perill d'electricitat estàtica

El perill més gran de l'electricitat estàtica és provocar espurnes en ambients explosius; per tant, en aquest tipus d'ambients és important complir perfectament la normativa.

* La retirada, si n'hi ha, de la posada a terra i el curtcircuit.

* El desbloqueig i/o la retirada de la senyalització dels dispositius de tall.

* El tancament dels circuits per a reposar la tensió.

Treballs en tensió

El treball en tensió l'han de dur a terme treballadors qualiﬁcats, seguint un procediment estudiat prèviament i, si la complexitat o la novetat de la feina ho requereixen, assajat sense tensió.

Les feines en llocs on la comunicació sigui diﬁcultosa s'han de fer en presència de, com a mínim, dos treballadors amb formació en matèria de primers auxilis.

Els treballadors han de disposar d'un suport sòlid i estable que els permeti tenir les mans lliures, i d'una il·luminació adequada per a dur a terme la feina.

Els treballadors no poden dur objectes conductors (polseres, rellotges, cremalleres metàl·liques, etc.).

Les feines s'han de prohibir o suspendre en cas de tempesta, pluja, vents forts, nevades o qualsevol altra condició ambiental desfavorable que diﬁculti la visibilitat o la manipulació de les eines.

Les feines en instal·lacions interiors connectades directament a línies elèctriques aèries s'han de suspendre en cas de tempesta.

Reglament electrotècnic de baixa tensió

El Reglament electrotècnic de baixa tensió (RD 842/2002) s'aplica a les instal·lacions de baixa tensió.

* L'objecte d'aquest reglament és establir les condicions tècniques i les garanties que han de complir les instal·lacions elèctriques connectades a una font de subministrament en els límits de la baixa tensió.

Les ﬁnalitats d'aquest reglament inclouen preservar la seguretat de les persones i els béns, garantir el funcionament normal de les instal·lacions esmentades i contribuir a l'eﬁciència tècnica i econòmica de les instal·lacions.

* Aquesta normativa s'ha d'aplicar a les instal·lacions que distribueixin energia elèctrica i generin electricitat per al consum propi, i instal·lacions receptores amb una tensió nominal igual o inferior a 1.000 V en corrent altern, i igual o inferior a 1.500 V en corrent continu.

93

Article 29 de l'RD 842/2002

L'article 29 inclou la guia tècnica en què podem trobar les instruccions tècniques complementàries que orienten els tècnics sobre quins són els procediments que s'han de seguir, no solament en qüestions de seguretat, sinó també en tot el que fa referència a instal·lacions.

Protecció contra contactes directes

La protecció contra contactes directes consisteix a prendre mesures destinades a protegir les persones contra els perills que es poden derivar d'un contacte amb les parts actives dels materials elèctrics (ﬁgura 3.17).

* Aquestes proteccions són les següents: !

* Protecció per mitjà de l'aïllament de les parts actives

* Protecció per mitjà de barreres o embolcalls

* Protecció per mitjà de la interposició d'obstacles

* Protecció per mitjà de l'allunyament

* Protecció complementària per mitjà de dispositius de corrent diferencial
residual

Figura 3.17 - Contactes elèctrics directes

![fp_smx_m01_u1_pdfindex_p93_block96_331.png](../../../assets/img/0221-muntatge-i-manteniment-d-equips/fp_smx_m01_u1_pdfindex_p93_block96_331.png) Protecció contra contactes indirectes

La protecció contra contactes indirectes consisteix a prendre mesures destinades a protegir les persones contra els perills que es poden derivar d'un contacte amb les parts que es troben sota tensió com a resultat d'una fallada de l'aïllament.

Aquestes proteccions són:

* Protecció per mitjà del tall automàtic de l'alimentació

* Protecció per mitjà de la utilització d'equips de la classe II o per mitjà d'un
aïllament equivalent

* Protecció a locals o llocs no conductors

* Protecció per mitjà de connexions equipotencials locals no connectades a
terra

* Protecció per mitjà de la separació elèctrica

94

Naturalment, hi ha d'haver una coordinació entre l'esquema de connexions a terra de la instal·lació utilitzada i les característiques dels dispositius de protecció.

No hem d'oblidar que, tal com ens mostra l'ITCBT-08 del Reglament electrotècnic per a baixa tensió vigent, les xarxes de distribució pública de baixa tensió tenen un punt connectat directament a terra per prescripció reglamentària.

Figura 3.18 - Esquema de distribució de corrent amb el neutre i conductor de protecció a terra.

![fp_smx_m01_u1_pdfindex_p94_block209_221.png](../../../assets/img/0221-muntatge-i-manteniment-d-equips/fp_smx_m01_u1_pdfindex_p94_block209_221.png) En aquesta distribució de corrent la companyia col·loca el neutre a terra, i en la instal·lació el conductor de protecció també està posat a terra (N = neutre; R, S i T = fases del corrent trifàsic, desfasades 120°)

3.5 Les radiacions no ionitzants.

* Control de l'exposició

Les radiacions no ionitzants se situen en una regió de l'espectre electromagnètic amb un nivell d'energia relativament baix que no és capaç de trencar les unions atòmiques i, per tant, no generen ions.

* No obstant això, aquestes radiacions poden cedir prou energia per a interactuar amb els sistemes biològics i les conseqüències poden ser irrellevants, perjudicials en diferents graus o beneﬁcioses.

Les radiacions no ionitzants són totes de tipus electromagnètic.

* No hi ha radiacions no ionitzants de tipus corpuscular.

3.5.1 Tipus de radiacions no ionitzants

Els diferents tipus de radiacions electromagnètiques no ionitzants són els següents: radiació ultraviolada, llum visible, radiació infraroja, microones, radiofreqüències, radiacions de baixa, molt baixa i extremadament baixa freqüència, i els camps

95

Les radiacions corresponents als camps electromagnètics es coneixen també com a camps i ones.

elèctrics i magnètics estàtics.

Les radiacions electromagnètiques no ionitzants se solen agrupar en dos grans grups:

* Les radiacions CEM o camps electromagnètics

* Les radiacions òptiques

Camps electromagnètics o CEM

Es coneixen com a camps electromagnètics les radiacions electromagnètiques amb una freqüència compresa entre 0 Hz i 300 GHz.

Els camps electromagnètics són radiacions no ionitzants i l'energia que poden transportar és baixa.

Figura 3.19 - Els CEM en l'espectre electromagnètic

![fp_smx_m01_u1_pdfindex_p95_block96_359.png](../../../assets/img/0221-muntatge-i-manteniment-d-equips/fp_smx_m01_u1_pdfindex_p95_block96_359.png) Dintre del grup dels camps electromagnètics s'inclouen els camps elèctrics i magnètics estàtics, les radiacions de baixa (LF), molt baixa (VLF) o extremament baixa freqüència (ELF), i les microones i ones de ràdio.

* Corresponen a la zona de l'espectre marcada en la ﬁgura 3.19.

96

Magnituds de les radiacions no ionitzants

Les magnituds que s'utilitzen per a mesurar les radiacions electromagnètiques en l'interval de freqüències de 0 Hz a 300 GHz són la intensitat de camp elèctric (E), la intensitat del camp magnètic (H), la inducció magnètica o densitat de ﬂux magnètic (B) i la densitat de potència (S).

Radiacions òptiques

S'anomenen radiacions òptiques el conjunt de les radiacions ultraviolades (UV), la llum visible (VIS) i les radiacions infraroges (IR).

Les radiacions òptiques s'identiﬁquen normalment per la longitud d'ona.

* Dintre de l'espectre electromagnètic, ocupen la zona compresa entre 100 nm i 1 mm, és a dir, s'ubiquen entre els rajos X i les microones.

* L'energia que poden transportar oscil·la entre 12,4 eV (frontera entre l'UV i els rajos X) i 1,24 meV (frontera entre l'IR i les microones).

* Per tant, són radiacions no ionitzants.

Es divideixen en tres regions, de més a menys contingut energètic:

* La radiació ultraviolada (UV), situada entre 100 nm i 380/400 nm.

* La llum o radiació visible (VIS), entre 380/400 nm i 760/780 nm.

* La radiació infraroja (IR), que és la zona compresa entre 760/780 nm i 1
mm.

Cal observar que els límits entre aquestes regions no són línies estretes, sinó que aquestes bandes presenten petits intervals en què s'encavalquen entre elles.

* Cadascuna d'aquestes radiacions se subdivideix també en diverses regions (ﬁgura 3.20).

Figura 3.20 - Representació de l'espectre de les radiacions òptiques

![fp_smx_m01_u1_pdfindex_p96_block209_457.png](../../../assets/img/0221-muntatge-i-manteniment-d-equips/fp_smx_m01_u1_pdfindex_p96_block209_457.png) No hi ha una única nomenclatura per a les radiacions òptiques.

* En la prevenció de riscos laborals se segueix el criteri de la Comissió Internacional de l'Enllumenat, denominada internacionalment per les seves sigles en francès CIE (Commission International d'Eclairage).

97

3.5.2 Fonts d'exposició professional a radiacions electromagnètiques

L'exposició a radiacions electromagnètiques no ionitzants, tant a CEM com a radiacions òptiques, és freqüent tant en l'àmbit laboral com en la vida domèstica (ﬁgura 3.21).

El desenvolupament de la indústria i de les comunicacions ha estat determinant en l'augment del nivell de radiacions al qual estem exposats.

* Avui dia és impensable la vida sense telèfons mòbils, repetidors Wi-Fi, electrodomèstics, electricitat, làmpades i multituds d'avenços que fan que la nostra vida sigui més confortable i segura.

Figura 3.21 - Fonts d'exposició a radiacions electromagnètiques

![fp_smx_m01_u1_pdfindex_p97_block88_289.png](../../../assets/img/0221-muntatge-i-manteniment-d-equips/fp_smx_m01_u1_pdfindex_p97_block88_289.png) Fonts d'exposició professional a camps electromagnètics o CEM

La utilització generalitzada i indispensable de l'energia elèctrica i les telecomunicacions comporta necessàriament la generació de CEM.

* Els equips de corrent continu, la ressonància magnètica nuclear, les línies aèries d'alta tensió, les subestacions elèctriques, els electrodomèstics, les antenes de ràdio i televisió, i els telèfons mòbils són exemples de fonts de CEM, que podem trobar en la nostra vida quotidiana.

Camps elèctrics i magnètics estàtics

Normalment els camps elèctrics estàtics (camps electrostàtics) es generen al voltant d'equips d'alta tensió, com televisors i pantalles de visualització de dades, o per fregament.

* Els camps electrostàtics són molt utilitzats en indústries com les

98

Comparació RMN

L'RMN proporciona una visió més clara de l'interior del cos humà que la que proporcionen molts altres exàmens de diagnòstic.

de productes químics, tèxtils, aviació, paper i cautxú, i en transports.

En la taula 3.3 es poden veure alguns exemples de valors habituals de camp elèctric estàtic.

Taula 3.3 - Valors habituals de camp elèctric estàtic

Lloc Camp elèctric E (V/m)

Al costat del vídeo o TV 20.000

Sota línies de transport de corrent continu 30.000

Trens elèctrics i tramvies 300

Camp atmosfèric 100-400

Entre les fonts artiﬁcials de camps magnètics estàtics (CME) es troben tots els dispositius de corrent continu, entre els quals s'inclouen nombrosos aparells i equips industrials com, per exemple, els que s'utilitzen per a processos electrolítics, els de ressonància magnètica per a diagnosi mèdica, etc.

En la taula 3.4 es poden veure alguns exemples de valors habituals de camps magnètics estàtics.

Taula 3.4 - Valors habituals de camps magnètics estàtics

Lloc Inducció magnètica (mT)

Camp geomagnètic 0,03-0,07

Sota línies de transport de corrent continu 0,02

Trens elèctrics i tramvies 0,2

Petits imants (a 1 cm) 1-10

Trens d'alta velocitat (levitació magnètica) 10-100

Ressonància magnètica nuclear 150-2.000

Equips industrials de corrent continu 50

En la indústria, la màxima exposició a camps estàtics es produeix en els treballadors involucrats en processos electrolítics i en els dedicats a la fabricació d'imants i materials magnètics.

1)Ressonància magnètica nuclear.

* La ressonància magnètica nuclear (RMN) és un procediment de diagnòstic que utilitza una combinació d'imants grans, radiofreqüències i un ordinador per a produir imatges detallades dels òrgans, teixits tous, ossos i pràcticament la resta d'estructures internes del cos humà.

* S'utilitza generalment per a diagnosticar lesions traumàtiques, trastorns del cervell i del sistema nerviós, càncer, i problemes musculars o ossis.

* L'exposició a camps magnètics estàtics és un dels riscos associats a l'RMN.

![fp_smx_m01_u1_pdfindex_p98_block42_679.png](../../../assets/img/0221-muntatge-i-manteniment-d-equips/fp_smx_m01_u1_pdfindex_p98_block42_679.png) La unitat d'RMN tradicional és un gran tub de forma cilíndrica envoltat per un imant circular.

2)Processos electrolítics.

* L'electròlisi o procés electrolític consisteix en la separació mitjançant un corrent elèctric de substàncies ionitzades anomenades electròlits.

* En els processos electrolítics s'utilitza corrent continu de gran intensitat, cosa que produeix un camp magnètic estàtic que pot ser intens.

Alguns exemples d'exposicions laborals a CME, derivades de processos electro-

99

La xarxa elèctrica

El cas més típic d'exposició a radiacions de baixa freqüència és la xarxa elèctrica, a 50 Hz.

* En la freqüència de la xarxa elèctrica, la longitud d'ona és de 6.000 km.

lítics, els trobem a les plantes de producció de clor i a les plantes de producció d'alumini.

3)Altres fonts de CME.

* Es poden produir també exposicions a CME en la fabricació de materials magnètics i imants, a ferrocarrils i sistemes de transport basats en la levitació magnètica, en separació d'isòtops, acceleradors de partícules, reactors termonuclears, en alguns treballs de soldadura i en aplicacions mèdiques diverses (procediments quirúrgics, rehabilitació...).

Radiacions de baixa (LF), molt baixa (VLF) o extremament baixa freqüència (ELF)

Les fonts artiﬁcials més importants d'aquests tipus de radiació són les que intervenen en la generació i distribució d'energia elèctrica.

* Les línies aèries d'alta tensió i les subestacions elèctriques produeixen els camps més intensos a què poden estar exposats els treballadors de manera habitual.

Qualsevol equip que utilitzi corrent elèctric genera camps elèctrics i magnètics, però l'exposició principal a camps electromagnètics es produeix a prop d'equips industrials que utilitzen corrents elevats.

* Entre aquests cal destacar els equips que s'utilitzen per a la soldadura, els forns elèctrics, els electrodomèstics...

1)Línies aèries d'alta tensió i substacions elèctriques.

* L'energia elèctrica de les estacions generadores és normalment de baixa tensió.

* Aquesta tensió s'eleva, utilitzant transformadors, per a transportar-la, i així es minimitzen els costos i les pèrdues d'energia.

* L'energia elèctrica és transportada cap a les poblacions a través de les línies aèries de transport i distribució d'alta tensió.

* Aquestes línies poden ser aèries o subterrànies.

* Quan l'energia arriba ﬁnalment a les subestacions, és transformada a tensions inferiors i distribuïda als usuaris (per a ús domèstic, industrial, etc.).

Figura 3.22 - Valors d'inducció magnètica (T) mesurats a 1 m sobre el terra en les proximitats d'una línia de transport elèctric

![fp_smx_m01_u1_pdfindex_p99_block96_540.png](../../../assets/img/0221-muntatge-i-manteniment-d-equips/fp_smx_m01_u1_pdfindex_p99_block96_540.png) En la ﬁgura 3.22 s'observa com els valors de la inducció magnètica (B) es redueixen signiﬁcativament en augmentar la distància a la línia.

* Així, en la vertical

100

Radiacions de baixa freqüència en nuclis urbans

En els nuclis urbans industrialitzats hi ha una presència de radiacions de baixa freqüència que provenen majoritàriament del transport i la utilització de l'energia elèctrica.

* Els nivells d'exposició a aquests camp depenen de molts factors, com ara la distància a les línies elèctriques, el nombre i tipus d'electrodomèstics utilitzats a l'habitatge, el cablatge de l'habitatge, el tipus d'habitatge, etc.

Exemples quotidians d'RF i MO

Alguns exemples quotidians de radiacions corresponents a aquesta regió de l'espectre els trobem en les emissions de ràdio i televisió, telèfons mòbils, forns microones, etc.

de la línia, el valor de B podria assolir valors de 6 T i, per a distàncies superiors a 30 m, B seria de l'ordre de dècimes de microtesles.

2)Electrodomèstics.

* En les proximitats d'electrodomèstics d'ús habitual hi ha exposició a radiacions electromagnètiques de baixa freqüència.

* A pocs centímetres d'aquests aparells és freqüent trobar valors de camp elèctric de 10 V/m i d'inducció magnètica de 3 T.

* Els nivells disminueixen quan ens allunyem de l'electrodomèstic en qüestió (taula 3.5).

Taula 3.5 - Intensitats del camp magnètic típiques d'alguns electrodomèstics a diverses distàncies

Aparell elèctric Distància 3 cm (T) Distància 30 cm (T) Distància 1 m (T)

Assecador de cabells 6-2.000 0,01-7 0,01-0,03

Màquina d'afaitar elèctrica 15-1.500 0,08-9 0,01-0,03

Aspiradora 200-800 2-20 0,13-2

Rentadora 0,8-50 0,15-3 0,01-0,15

Ordinador 0,5-30 < 0,01

Frigoríﬁc 0,5-1,7 0,01-0,25 < 0,01

La intensitat del camp magnètic que envolta tots els aparells disminueix ràpidament a mesura que ens n'allunyem.

* En la majoria dels electrodomèstics, la intensitat del camp magnètic a una distància de 30 cm és considerablement inferior al límit recomanat per al conjunt de la població.

Radiofreqüències i microones

Les radiofreqüències (RF) i microones (MO) s'han utilitzat tradicionalment en l'àmbit de les telecomunicacions.

* En l'actualitat les seves aplicacions són nombroses i s'han ampliat a processos industrials, activitats mèdiques i cientíﬁques, i ﬁns i tot domèstiques.

![fp_smx_m01_u1_pdfindex_p100_block42_526.png](../../../assets/img/0221-muntatge-i-manteniment-d-equips/fp_smx_m01_u1_pdfindex_p100_block42_526.png) Les estacions base de telefonia mòbil són la font d'RF més nombrosa a les ciutats.

Algunes aplicacions de les radiofreqüències són les antenes de radiodifusió, freqüència modulada, radiodifusió AM, antenes de radioafeccionats, antenes d'estacions de televisió, els sistemes antirobatori, etc.

Les aplicacions fonamentals de les microones es poden englobar en els grups següents:

* Com a font de calor, és el cas dels forns de microones, aparells per a
diatèrmia quirúrgica, els assecadors de patates fregides, l'assecatge de paper i de xapes de fusta, la pasteurització, la cocció de ceràmica, etc.

* Com a font de transport d'informació, és el cas dels telèfons mòbils, les
antenes d'estacions base de telefonia mòbil, els sistemes antirobatori, les antenes de comunicació per satèl·lit, els radars, etc.

Les radiacions de telefonia mòbil Les característiques de la irradiació que rep un individu són diferents segons si la

101

A Europa els sistemes mòbils de comunicació personal utilitzen freqüències d'entre 900 i 1.800 MHz.

Criteri UE

Respecte a la radiació de les antenes de telefonia mòbil, el Consell de la UE recomana evitar exposicions a densitats de potència superiors a 0,45 mW/ cm2 (per a freqüències de 900 MHz).

* En condicions estàndard, aquests nivells màxims recomanats només es podrien sobrepassar en distàncies a les antenes inferiors als 6 m.

Telefonia mòbil i salut

Els telèfons mòbils constitueixen les fonts portàtils d'RF més nombroses i les que preocupen més pels possibles efectes en la salut.

Consulteu el web del projecte SMRF a la secció “Adreces d'interès” del web del crèdit.

Exemples d'exposició laboral a radiacions UV els podem trobar en els monitors d'esquí i en els socorristes.

font de radiació és una antena ﬁxa d'una estació base o un telèfon mòbil.

* Antenes d'estació base de telefonia mòbil.

* Les estacions base estan cons-
tituïdes pel conjunt format per l'antena, el cablatge i els equips accessoris.

Les antenes de telefonia mòbil són necessàries per a l'establiment de la comunicació entre els usuaris dels telèfons mòbils, i entre aquests i els usuaris de telèfons ﬁxos.

* Aquestes antenes es troben en parts altes d'ediﬁcis (a zones urbanes) o en torres sobre el terra (en zones rurals).

La radiació cap a l'interior dels ediﬁcis on estan situades les antenes és molt feble.

* La radiació en espais propers depèn de la potència radiada per l'antena i de la distància a l'antena.

* Telèfons mòbils.

* Els telèfons mòbils emeten i reben senyals de les mateixes
freqüències que les corresponents a les antenes (900-1.800 MHz), però la potència de les radiacions dels telèfons és molt inferior a la de les antenes.

No obstant això, l'usuari del telèfon mòbil rep molta més radiació procedent del seu telèfon mòbil a causa de la proximitat del seu cos a la font de radiació: el seu telèfon.

Emissions de telefonia mòbil

La Generalitat de Catalunya està portant a terme el projecte SMRF (Sistema de monitoratge de radiofreqüència) que mesura les radiacions de les antenes de telefonia mòbil per població i per comarca.

* En la pàgina web es poden consultar mitjançant una base de dades i un mapa interactiu i es poden obtenir els nivells de radiació a qualsevol hora, tots els dies de l'any.

* Aquesta iniciativa es va posar en marxa el 2004, i en l'actualitat té vuitantaquatre equips de control (sondes), distribuïts en setanta-tres municipis arreu de totes les comarques catalanes.

Fonts d'exposició professional a radiacions òptiques

El Sol, la soldadura per arc, les làmpades de vapor de mercuri i les làmpades de ﬁlament de tungstè són alguns exemples de fonts de radiacions òptiques que podem trobar en el lloc de treball.

Radiació UV

La principal font de radiacions UV és el Sol.

* No obstant això, la capa d'ozó fa que només arribin a la superfície de la Terra les radiacions menys danyoses i en petites quantitats.

* La màxima exposició professional a la radiació UV correspon, per tant, a la dels treballadors que duen a terme la seva activitat a l'aire lliure.

La radiació UV és emesa, a més de pel Sol, per un gran nombre de fonts ultraviolades utilitzades en la indústria, en la ciència i en la medicina.

* Això fa

102

Exposició laboral a infrarojos

Alguns exemples de professionals amb risc d'exposició a radiació infraroja són els forners, els bufadors de vidre, els operaris de forns de cocció, els treballadors de foses, els treballadors metal·lúrgics i els bombers.

que els treballadors puguin estar exposats a radiacions UV en nombrosos llocs de treball.

* Alguns exemples són la soldadura per arc, el bronzejat cosmètic, les fotocopiadores o, ﬁns i tot, l'enllumenat general (a petita escala).

Llum visible

A més de la llum visible procedent del Sol, en l'ambient laboral es poden trobar gran varietat de fonts lluminoses: arcs elèctrics, làmpades incandescents (de tungstè i halògenes), tubs ﬂuorescents, tubs de neó, etc.

Radiació IR

La radiació infraroja també s'anomena radiació tèrmica o calor radiant i és emesa per cossos incandescents i superfícies molt calentes (motors calents, llums elèctrics incandescents, sistemes de calefacció radiants, etc.).

* Per tant, en l'entorn humà i en les nostres activitats quotidianes és habitual que hi estem exposats en petites quantitats.

* Per exemple, quan s'està exposat al sol.

A banda d'aquesta exposició natural i moderada a radiacions infraroges, en determinats llocs de treball es pot produir una exposició molt intensa.

* En nombrosos processos industrials, s'emeten alts nivells de radiació infraroja i, per tant, un gran nombre de treballadors hi estan exposats.

* Alguns exemples són la llum solar, les làmpades de ﬁlament de tungstè usades en l'assecatge de pintures o els díodes fotoemissors continguts en les joguines i aparells electrònics.

Làser

La utilització del làser està cada cop més estesa.

* Les aplicacions principals es troben en l'àmbit de la comunicació i de la informació (escàners, impressores), de la medicina (tractaments, cirurgia), de la indústria metal·lúrgica (tall, soldadura), de la recerca, aplicacions militars, etc.

3.5.3 Control de l'exposició a radiacions no ionitzants

En l'actualitat, les investigacions i els estudis epidemiològics sobre els efectes en les persones, derivats de l'exposició a radiacions no ionitzants, no són en molts casos concloents.

* Per aquesta raó, en matèria de protecció dels treballadors i del públic en general, es recomana aplicar la precaució i evitar l'exposició innecessària mentre hi hagi incertesa cientíﬁca sobre els efectes de les radiacions en la salut.

El coneixement disponible justiﬁca l'adopció de mesures de control, per a reduir la intensitat i la durada d'aquestes exposicions.

103

El control de l'exposició a radiacions no ionitzants signiﬁca implantar o executar accions eﬁcaces per a prevenir els riscos i mantenir les condicions de treball sense risc de manera permanent i en qualsevol circumstància.

Les mesures de protecció davant les radiacions no ionitzants s'han d'escollir en funció d'alguns paràmetres, com el tipus de font, les característiques de la radiació, l'activitat de la font, etc.

* No obstant això, hi ha algunes mesures preventives comunes que s'han d'aplicar a l'hora de treballar amb qualsevol tipus de radiació no ionitzant.

Si a partir de la informació obtinguda en l'avaluació de riscos es constata que l'exposició dels treballadors a radiacions no ionitzants supera els valors límit de referència, l'empresari haurà d'elaborar i aplicar un pla d'actuació en què s'incloguin les mesures de control destinades a evitar que se superin aquests valors.

Les mesures de control que s'apliquen generalment a les radiacions no ionitzants es poden classiﬁcar, atenent l'element sobre el qual actuen, en quatre grans grups: accions sobre la font, accions sobre l'ambient, accions sobre l'organització del treball i accions sobre les persones.

En la ﬁgura 3.23, podeu veure un resum dels mètodes generals per al control dels riscos derivats de les radiacions no ionitzants.

Figura 3.23 - Mesures generals per al control de radiacions no ionitzants

![fp_smx_m01_u1_pdfindex_p103_block83_417.png](../../../assets/img/0221-muntatge-i-manteniment-d-equips/fp_smx_m01_u1_pdfindex_p103_block83_417.png) Accions sobre la font

L'objectiu de les accions sobre la font és evitar la presència de radiacions no ionitzants en l'ambient o, en cas que aquestes es produeixin, evitar-ne la propagació.

* Algunes d'aquestes accions són:

* Elecció adequada dels equips.

* S'han de seleccionar equips que generin les
mínimes radiacions possibles, tenint en compte el treball que han de dur a terme.

* És a dir, s'han de seleccionar equips que hagin integrat la prevenció

104

La prevenció integrada

consisteix a reduir els riscos en el mateix disseny dels equips, adquirint-los en cas que compleixin el que disposa l'RD 1435/1997, de seguretat en màquines, i portin el marcatge CE.

Senyalització

La senyalització de les zones d'exposició és molt convenient per a les persones portadores de marcapassos pel perill d'interferència en el seu funcionament amb algunes radiacions no ionitzants.

anticipadament, en el mateix disseny de l'equip.

* Tancaments amb cabines.

* Quan la prevenció no està integrada en el mateix
disseny de la font de radiació, s'han d'adoptar mesures tècniques per a reduir l'emissió de radiacions no ionitzants.

* Apantallament i atenuació.

* Si no és possible el tancament total de la font
de radiació, es poden interposar pantalles, barreres...

* que atenuïn els nivells de radiació.

* Utilització d'enclavaments.

* Es poden utilitzar dispositius de seguretat,
com enclavaments, que desconnectin la font en retirar la protecció.

* Mesures periòdiques dels paràmetres de la radiació.

* És convenient fer
mesures dels nivells de radiació existents i valorar les exposicions utilitzant els valors de referència contrastats.

* Manteniment dels equips.

* L'elaboració i aplicació de programes adequats
de manteniment dels equips de treball és imprescindible per a evitar el deteriorament dels equips.

Accions sobre l'ambient

L'objectiu de les accions sobre l'ambient és evitar o disminuir, en la mesura que es pugui, la propagació de les radiacions emeses en l'ambient de treball.

* Algunes d'aquestes mesures són:

* Recobriment antireﬂectant.

* La utilització de recobriments antireﬂectants a
les parets evita la reﬂexió de les radiacions sobre les parets.

* Control de la temperatura, la humitat i la ventilació.

* La redistribució de les fonts radiants, quan es pugui, evitant la concentració
de més d'una font en un mateix ambient i allunyant-les del lloc de treball.

* Delimitació i senyalització de les zones de perill.

* Es tracta de delimitar
àrees de treball, senyalitzar el risc i limitar l'accés a l'àrea de risc a totes les persones no relacionades amb el lloc de treball.

L'RD 485/1997, sobre disposicions mínimes en matèria de senyalització de seguretat i salut en el treball, recull els senyals que s'han d'utilitzar en el cas de radiacions no ionitzants (ﬁgura 3.24).

105

Llei de la inversa del quadrat

La radiació electromagnètica compleix la llei de la inversa del quadrat, és a dir, en doblar la distància a la font d'emissió, la intensitat de la radiació disminueix no a la meitat, sinó a la quarta part.

Figura 3.24 - Senyals per a radiacions no ionitzants

![fp_smx_m01_u1_pdfindex_p105_block96_72.png](../../../assets/img/0221-muntatge-i-manteniment-d-equips/fp_smx_m01_u1_pdfindex_p105_block96_72.png) Accions sobre l'organització del treball

Quan el risc no està controlat perquè les radiacions s'han d'utilitzar en àrea oberta o per altres motius, s'hi ha d'aplicar un programa de mesures organitzatives sobre el lloc de treball per a reduir-ne l'exposició.

* Entre aquestes mesures podem esmentar:

* Reduir el temps d'exposició i establir mecanismes per a evitar exposicions
innecessàries a radiacions no ionitzants.

* Augmentar la distància del treballador a la font.

* Permetre l'accés només a persones autoritzades.

* L'accés als camps potents
ha d'estar restringit, i les zones afectades, senyalitzades.

* Avaluar els riscos de qualsevol projecte o activitat que impliqui treballar
amb radiacions no ionitzants.

* Establir procediments escrits amb mètodes de treball que impliquin una
exposició menor a radiacions no ionitzants i revisar-ne el compliment periòdicament.

* Considerar la possibilitat d'automatitzar el procés.

Accions sobre les persones

Les accions sobre les persones, especialment la formació i la informació, són mesures complementàries imprescindibles per a aconseguir l'eﬁcàcia de les mesures sobre la font i sobre l'ambient, i de les mesures organitzatives.

* Algunes d'aquestes accions són:

* Informar els treballadors sobre els riscos per a la salut de l'exposició a la
radiació emesa per l'equip que utilitzen, sobre el nivell d'exposició en el seu lloc de treball, i sobre les mesures de prevenció i protecció recomanades.

* Formar especíﬁcament els treballadors, quan calgui, sobre la utilització
segura de l'equip i la utilització de les mesures tècniques adoptades per a prevenir el risc.

* La formació s'haurà de revisar periòdicament.

106

La Directiva 2004/40/CE, sobre les disposicions mínimes de seguretat i salut relatives a l'exposició dels treballadors als riscos derivats dels agents físics (camps electromagnètics), estableix que l'empresari té l'obligació de formar i informar els treballadors dels riscos laborals de l'empresa, en general i en cada lloc de treball en particular, i vetllar perquè els treballadors exposats a riscos derivats dels camps electromagnètics i/o els seus representants rebin la informació i formació necessàries sobre el resultat de l'avaluació de riscos.

Informació als treballadors

L'empresari, segons l'article 6 de la Directiva 2004/40/CE, ha d'informar el treballador en particular sobre:

“a) Las medidas adoptadas para evitar o reducir los riesgos de exposición a campos electromagnéticos.

b) Los valores y conceptos de los valores límite de exposición y de los valores que dan lugar a una acción y los riesgos potenciales asociados.

c) Los resultados de las evaluaciones, mediciones y/o cálculos de los niveles de exposición a campos electromagnéticos.

d) La forma de detectar los efectos adversos para la salud debidos a la exposición y la forma de informar sobre ellos.

e) Las circunstancias en las que los trabajadores tienen derecho a una vigilancia de la salud.

f) Las prácticas de trabajo seguras para reducir al mínimo los riesgos derivados de la exposición.”

* Utilització dels equips de protecció individual (EPI) adequats, quan sigui
necessari, en funció del tipus de radiació i la part del cos exposada.

* Els EPI han de ser especíﬁcs per a cada cas concret i s'han d'ajustar a les normes UNE.

* Tant en el cas d'exposició a radiacions òptiques com en el cas d'exposició a CEM, algunes de les proteccions individuals que es poden utilitzar són les pantalles facials, les ulleres, la roba de treball...

* Vigilar la salut del personal exposat.

* És necessari fer exàmens de salut
especíﬁcs, en funció dels riscos, al personal exposat a radiacions.

* Aquests reconeixements mèdics se centren generalment en la funció visual i de la pell, i s'han de fer periòdicament.

L'empresari ha d'adoptar les mesures oportunes per a garantir que el metge encarregat de la vigilància de la salut tingui accés als resultats de l'avaluació de riscos.

